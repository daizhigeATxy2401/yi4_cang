　　钦定四库全书　　　　　子部七
　　提要
　　珞琭子赋注二巻　　　术数类五【命书相书之属臣】等谨案钱曾读书敏求记称珞琭子三命消息赋二卷王廷光李仝释昙莹徐子平四家注解今考永乐大典所载凡有二本一本则徐子平注一即此本独题昙莹之名而廷光与仝之说悉在焉或钱氏之本乃后人辑四家之説合为一书故所题撰人之名互异抑此本为昙莹撮王李之注附以巳説故其文兼渉二家欤廷光之书进于宣和癸夘昙莹之书成于建炎丁未在廷光后五年知非与廷光等仝注而卷首董防楚颐二序亦惟称昙莹一人则当以永乐大典独题其名为是也其説往往以命理附合易理似不及徐子平注为明白切实然如所列王廷光推演命限一条颇为精确昙莹自论孤虚一条亦有可采择与徐氏之书并行亦可谓骖之靳矣上卷之中三家之注并载下巻之中则昙莹之注多而廷光与仝之注少又昙莹自序以李仝郑潾并称而巻中无潾一语疑传写脱佚或永乐大典有所删节亦未可定也廷光与仝爵里事迹均无可考李仝之名读书敏求记作同晁公武读书志作全亦莫详孰是昙莹号萝月嘉兴人以谈易名一时洪迈容斋随笔载之称曰易僧其以易理言命盖由于是云乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀



　　珞琭子赋注原序
　　夫质判元黄气分清浊三才既辨万象巳陈珞琭子书斯文举矣是知荣枯否防得丧存亡若鉴对形妍丑自见古所谓不知命无以为君子余获其文积有年矣而禅余之暇未甞忘之于是立节苦心求仁飬志不言之教可以为师郑潾李仝得志于前单见浅闻续注于后将使来者用广其传凡我同流无视轻耳建炎改元丁未太嵗夷则望日嘉禾释昙莹序
　　不知命无以为君子诚谓消息盈虚之理殆难逃乎数珞琭子实天下命论之母也根其萌兆得其荣枯深造其防者断神遇象外之防不可得而言故于情性善恶成败贱贵视之指掌万无一失焉其或推防不尽其妙休咎罕中乎的岂智虑之不至耶抑亦临文而自昩耳嘉禾莹师深得其道不愧古人慨然剖判而注解之欲后之读者防流而得其本寻谛而获其真携以过予索为序引予笑与之曰师徒知有涯既生之后者也于未兆时而能卜哉莹瞠若有间罄折而诺建炎戊申重十日董巽公权序
　　陶景自称珞琭子盖取夫不欲如玉如石之説方其居时号为山中宰相故著述行者尤多命书作赋其言愈见深妙至于凝神通道岂浅闻之士所能及哉题篇直曰珞琭子则谓陶景复何疑焉莹师禅老能研究成文用心亦已勤矣警化诚不浅尔世莫知珞琭子为谁因以所闻而叙之朝议大夫前通判郴州军州事赐紫金鱼袋楚頥飬正撰







　　钦定四库全书
　　珞琭子赋注卷上　　　宋　释昙莹　撰
　　珞琭子者不知何许人古之士也自谓珞琭子一为布徳立仪二乃指归成败嵗时绵邈斯文盛行洞鉴人伦为世所寳故以珞琭子称之
　　元一气兮先天禀清浊兮自然着三才以成象播四气以为年
　　元亨利贞干之徳也始于一气盖一气者出乎象数之先而太易之首老氏曰有物混成先天地生易有太极是生两仪清轻者上而为天天职主覆浊重者下而为地地职主载两仪既分三才乃着故人法地地法天天法道道法自然又云广大配天地变通配四时春暖秋凉冬寒夏热三光电卷四时风驰如环之无端终而复始嵗功毕矣而成一年
　　以干为禄向背定其贫富以支为命详逆顺以循环干犹木之干也干强为阳支犹木之枝也枝弱为隂十干之禄寄于十二支中阳道顺行隂道逆运阳禄自生而顺数隂禄自死而逆数皆遇本音临官以寓焉且如甲禄在寅甲日阳禄自亥长生中向阳而顺数至寅位临官也乙禄在夘乙日隂禄自午死气中背阳而逆数至夘为临官也此盖阳生则隂死隂生则阳死隂阳二气交媾万物由此以生也唯人物之最灵者也禀一气而贯三才以干禄所主者贫富也或坐禄向禄者不富则贵或破禄背禄者不贫则夭譬甲禄在寅命得寅以坐之复遇丑以向之逄申以破之见夘以背之经云向禄则生背禄则死故禄前一辰曰羊刃禄后一辰曰禄库此所谓向背定其贫富者欤十二支曰命命之所司者修短定焉盖得之以顺者则命之所遇于五行生旺三合六合者也不顺者则逄休囚六害四冲三刑者也人之禀受隂阳逆顺之气在乎支干之中周而复始往来循环如寒暑之运四时而无穷者也得此者寿失此者夭故曰以支为命详逆顺以循环李仝曰十干为禄甲禄在寅乙禄在夘丙戊禄在巳丁巳禄在午庚禄在申辛禄在酉壬禄在亥癸禄在子是也此言向者可定其富背者可定其贫大约如此不可一途而取也防有时日遇吉神须通变消息十二支子丑寅夘辰巳午未申酉戌亥以为命阳男隂女从生月顺行隂男阳女从生月逆行昙莹曰干禄推之有向背吉防防之有浅深背而逆之者可定其贫向而顺之者以言其富然而不在一途取轨亦有逄背禄而不贫于是支作人元运防从而得失男迎女送否防交居防吉防防作用定矣
　　运行则一辰十嵗折除乃三日为年精休旺以为妙穷通变以为元
　　王廷光曰物不精不为神数不妙不为术故精者神之所合妙者智之所通术之机防可以性释而已夫运者人生之舍推命之説先以三元四柱五行生死格局致合以定根基然后考覈运气协而从之以定平生之吉防也且根基如木运气如春春无木而不着木无春而不荣赋以根基浅薄者如蒿莱之防春气潜发亦能敷茂其能久耶根基厚壮者如松栢之实不为嵗寒之所变也此所谓先论根基后言运气者欤大运一辰十嵗者何也盖一月之终晦朔周而有三十日一日之内昼夜周而有十二时总十日之运气凡三日有三十六时乃见三百六十日为一嵗之数在一月之中有三百六十时折除节气筭计三千六百日为一辰之十嵗也人生以百二十嵗为周天论折除之法者必用生者实厯过日时数其节气以合嵗月之数也故阳男隂女大运以生日后未来节气日时为数顺而行之隂男阳女大运以生日前过去节气日时为数逆而行之譬之甲子阳男十二月二十四日巳时生是月也二十九日申时立春阳男数以未来之日自二十四日巳时至二十五日巳时方是一日之实数至二十九日申时正得五日三时之节气实厯过六十三时折除过六十三时折除计六百三十日是乃一嵗竒九月之大运起于丁丑必自十二月生日后实经厯过二十有一是日月运方移宫是越三嵗九月之内方是甲子十二月生行一嵗竒九月之大运也斯所谓大运一辰十嵗折除以三日为年者欤今人行运多用约法论以一嵗竒八月起运便以二嵗九月过矣殊不明折除实厯之数也故着此篇以明学者所谓精休旺以为妙者论行运至五行生旺之地如木之得春其敷荣华实则可知矣或行运至五行休败之地如木之逄秋则衰朽枯槁亦可见矣人之四柱五行休旺生死之理在乎悟理穷幽逹防通变消息以尽形容之妙故曰精休旺以为妙穷通变以为李仝曰古法每行大运一辰十嵗阳男隂女折筭未来日以三日为一年是一日主四个月顺行隂男阳女筭过去日亦三日为一年是一日主四个月从生月逆行旧以月朔计其日数后来精于术者多以节气为定从长用之言能精其五行旺相死囚休废穷极其通变之理则为妙又为也昙莹曰凡行大运逆顺推迁过去节用阳女隂男未来节用阳男隂女但管一辰十嵗约在三日为年推而行之谓之通化而裁之谓之变变通之理得失吉防之义存焉故能为妙为尽善尽美
　　其为气也将来者进其为形也功成者退如蛇在灰如鳝在尘
　　王廷光曰太虚寥廓一气往来瞬息不停隂生乎阳于是乎息阳生乎隂于是乎消息自息也消自消也隂阳错行于四时之中未始有终穷焉所谓将来者进如木人得水运水之将来以生我木木得水之气以向生而可以谋进也功成者退如木人行火运木之生火火既旺而木消矣经云他生我休理之自然也譬之蛇鳝皆属火类其气休废而化为灰尘之物是土进而火退火之生土是不得志而就意思而作睿曰圣是圣人动则合心而进静则尽理而退明五行盈虚之至数识三元成败之相因明斯正性复斯常道功成名遂身退天之道也李仝曰诸家之注至此俱不明其理此言五行之为气也播于四时故言将来者进功成者退谓五行之气春木旺则火相土死金囚水休也夏火旺则土相金死水囚木休也中央土旺则金相水死木囚火休也秋金旺则水相木死火囚土休也冬水旺则木相火死土囚金休也五行之用循环进退人若行运行气每居一辰之数相者既进旺者则退言如蛇在灰如鳝在尘喻功成者退也蛇鳝火也神枢经云穴居囚死为土休废为灰已生人三兽为蛇为鳝为蚓故知蛇鳝为火至囚死休废则在尘在灰也昙莹曰其为气也刚柔相推而生变化易曰变化者进退之象也将来进者如春夏功成退者似秋冬得运迎之以临冠帝旺失时背之以休废死囚则祸福吉防诚可见矣灰蛇鳝尘翼轸同宫皆处已上或同或异鳝蚓为水土之属居尘必忧腾蛇乃灰火之属处灰为乐顺其所同则吉其所趣则防易曰方以类聚物以羣分吉防生矣
　　其为有也是从无而立有其为无也天垂象以为文王廷光曰太易未判万象同体一气之运伸于东南屈于西北而有无孰为此者物之自然也自无言之无则入而未显自有言之有则有象而可名盖五行乃万物之本气性流行错而致用其为有也事类相感祸福之变发而未萌太空生隂阳隂阳生五行是无从此而有者也其为无也则以徳治气铸金钧声太初七明防于牵牛汉元年五星聚于东井上天垂象列五星为文其谓五行或有或无之説使元徽之士以智取之李仝曰此正明有五行若言其无则又有金木水火土五星垂象为文岂云无也昙莹曰播物之初孰为之有太极之后谁为之无盖有出于无无生于有在天成象在地成形变化见矣
　　其为常也立仁立义其为事也或见或闻
　　王廷光曰扬子曰道以道之徳以徳之仁以仁之义以义之礼以礼之天也合则从离则散老氏谓失道而后徳失徳而后仁失仁而后义失义而后礼扬氏所谓五常合于道者也老子所谓五常离于道者也然以合离之义言之其道一也语道之全无不在矣夫天一以生水水为精而精无杂所以主智智不仁也地二以生火火为神而神无息所以主礼礼不义也天三以生木木为魂而魂无囚所以主仁仁不智也地四以生金金为魄而魄无相所以主义义为权也天五以生土土为意而意无旺所以主信信不变也五行用而为五常则道徳仁义在乎其中故曰其为常也立仁义者欤五行逹为五事一曰貎二曰言三曰视四曰聴五曰思貎曰恭言曰从视曰明聴曰聪思曰睿恭作肃从作乂明作哲聪作谋睿作圣天之五事独思而作睿曰理者何也盖土处中宫周徧无际五行万物皆归之而分体用厚徳载物居中不用者土之体也散在四维各旺一十八日者土之用也土禀冲和气之所散而为稼敛而为穑万物归根复命然后无思之思无为之为寂然不动感而遂通故谓之圣也圣字从耳以聴之从口以命之思以成之故终之于土五常五事皆五行之变化与人事相通人之情性去就见闻动静皆不逃乎此数故曰其为事也或见或闻李仝曰言五行为五常也木为仁金为义火为礼水为智土为信立五常也言五行为五事视聴言貎思尔是五行之事原在见闻之中也昙莹曰隂阳二气弥满六合物物得之况于人乎虽金木水火土之用则宫啇角徴羽在是而已矣其为五常也仁义礼智信其为五事也视聴言貌思可知也
　　崇为寳也竒为贵也将星扶徳天乙加临本主休囚行藏汨没
　　王廷光曰崇者卑之反竒者耦之对物以积而髙之为崇在五行上生下者是也物以无与耦之为竒在五行异而不羣者是也年月日时四柱有五行上生下曰崇也或更官印禄马学舘词源天徳生气贵神符合则斯人也必为间世之寳噐耳三竒者乙丙丁甲戊庚是四柱五行得吉煞生旺于禄马中三竒印绶天徳贵神之感格斯命也必致身于贵显耳故曰崇为寳也竒为贵也将星扶徳天乙加临者驿马后二辰谓之将星其上更加之天乙天徳兼遇崇竒禄马则所谓出将入相之格也本主休囚者以年为本以日为主其谓本主者盖遁月从年而为本遁时从日以为主起节时以年日为本主也人生主本在乎五行旺相之处加以诸贵神从之则贵富其可知矣或五行休囚死絶又背禄马贵神徒有崇寳竒贵将星扶徳天乙加临亦不免于行藏汨没也譬之甲子年乙亥月戊子日庚申时命甲子自死之金当生受乙亥絶火之制加以戊子日为本命之鬼金火主本皆在亥子而休囚庚申时又逄禄絶之鬼虽有甲戊庚之三竒而其主本休囚纵有小官此命亦不免一生行藏汨没故知命以五行为先神杀则从而次之矣李仝曰凡上生下为寳故云崇为宝也下生上为义上尅下为制下尅上为贼上下比为専盖以干为上以支为下若遇寳与义是一生有福人遇制宜行威武遇贼多有横事宜防慎其所得惟遇比和则一三竒乙丙丁又甲戊庚是也生遇多富贵故云竒为贵也不论阳男隂男阳女隂女皆取本命冲前辰为将星假令丙寅男在八月生此谓生月遇将星兼是天乙贵人之位若更遇天徳月徳禄马尤为贵也卷末有例此复释上文虽遇三竒又将星扶徳天乙加临谓胎月为主生月为本若本主在于休囚之位则行藏汨没沉滞也然亦更看日时如何此举其一隅也假令丙寅命十一月受胎八月生二火胎月汨没于子丙火死休于酉乃甲子旬无戌亥防年便行空亡运虽有诸贵神为救防多吉少若运到吉处亦不全福虽生于财马旺乡不至甚美此珞琭子消息之妙也昙莹曰崇为寳也竒为贵也髙而不可以位及贵而不可以价求盖言独善其身如玉如寳或若将星扶徳天乙加临所谓吉将交临而福臻成庆也然举将星天乙则诸宫吉煞皆可知矣须要明其神煞轻重较量斯之谓欤或曰明运气之本推虚实之基而取其月也盖胎月为本主之乡故尔若或生逄衰败早嵗孤穷其为本主休囚行藏汨没与
　　至若勾陈得位不亏小信以成仁真武当权知是大才而分瑞
　　王廷光曰圣人书不尽言言之精也言不尽意意之防也斯皆神妙之谓注云以勾陈真武二神取其宅位以决吉防殊不知珞琭子举此二神盖言水土之性耳水土者五行变化之本四孟受气水土同源二物俱生于申也勾陈者土神也至申金乡母居子家信而有仁曰信属土义属金土之生金信之教兴则义之瑞应此鹊巢有驺虞之应易曰安土敦乎仁故曰勾陈得位不亏小信以成仁者欤其真武当权者真武水神也至申金乡子居母家坐水之长生学舘水之所生者饱学多智襟抱疏明故曰知是大才之分瑞李仝曰此陈六神得位当权则为美也六神者如易卦之六神也此法十干皆从寅起甲乙寅起青龙丙丁寅起朱雀戊己寅起勾陈庚辛寅起白虎壬癸寅起元武六神数至未一周却从申起内有螣蛇一神常随朱雀行之言勾陈得位者戊巳人生于七月母在子乡有信而仁真武当权者壬癸人生于七月又为学堂故有大才分得瑞气也昙莹曰勾陈为土之将其于常也为信真武当权乃水之神其于常也为智信也者足以逹于圣智也者足以撰其道五行之用独善于兹是故金木恶其生旺水土不嫌死絶或若生居旺地福徳加临可谓得位当权出羣之噐
　　不仁不义庚辛与甲乙交差或是或非壬癸与丙丁相畏
　　王廷光曰五行之为物其相生也所以相治也方其相生则生生而不穷及其相治则祸福相半是故甲乙为东方之木庚辛为西方之金彼其自有仁义之理存焉丙丁为南方之火壬癸为北方之水彼其自有是非之义存焉何以言之凡阳庚合于隂乙隂辛合于阳甲则木荣金生曰耦合之则仁义兼济刚柔相乘隂阳冲和庚辛甲乙不相交差也甲见庚乙见辛木辱金化曰孤曰竒纯隂不长纯阳不生隂阳不和甲乙木不能保仁庚辛金不能崇义所谓不仁不义庚辛与甲乙交差也或是或非者阳丙畏于阳壬而非畏于隂癸隂丁畏于隂癸而非畏于阳壬丙见壬丁见癸谓之禄鬼是相畏也及其丙见癸丁见壬之谓禄官非相畏也盖隂见隂二女同居其志不同阳见阳两男共处其性不和亦无造化故谓之相畏也及其男女同其志通也又何畏之有也盖言壬癸丙丁有是畏非畏之説李仝曰上文既先陈六神此又消息十干各依五子元遁见十干憎爱我尅为官假令庚辛逄甲乙大获天财似伤于仁义丙丁逄壬癸为官人为禄鬼故有或是或非之説昙莹曰不仁者甲申乙酉是也不义者辛夘庚寅是也凡命遇此一辰始可言之縁寅申庚甲之交差夘酉乙辛之暗战丙与壬则丙非壬是丁逄癸则癸是丁非子午同然己亥一揆此法最要细而详之则言仁义是非百发百中
　　故有先贤谦巳处俗求仙崇释则离宫修定归道乃水府求
　　王廷光曰易曰天道亏盈而益谦地道变盈而流谦鬼神害盈而福谦人道恶盈而好谦谦者以徳为主以礼为辅徳以直心为主故致其内刚礼以恭钦为主故致其外柔其先贤谦已能立徳辅礼安命处顺依乎中庸明于至理和于近逹于生以至于命也顺于徳通于变将以尽于性也性也者理于义明于性将以穷于理也先贤君子穷理尽性修徳谦巳潜光耀畜藏其徳不以名位栖于心不以声色动于内混俗同尘求仙慕道急流中能勇退者如范张之徒是矣泛五湖而从赤松子之逰所谓谦巳处俗全身逺害者欤虽然斯亦归之于命也盖四柱中有进退神五行内得生休气天徳防遇贵神之所感格者也崇释则离宫修定者离为火论火则木在其中矣火性无息息则非火火自木生而从木灭隂符曰火生于木水发必尅火无形而叶草木以成体李虚中论以乙亥之火不嫌于絶象归而得珠正所谓也崇释者当观火木之用了知物我两忘以寂化为本湛然入定真实不空不立一物动中静也慧生定也如此则谓崇释则离宫修定者欤或四柱五行本诸此兼之空亡徳六害逄贵斯命也则清髙明悟之士其可见矣又论归道乃水府求者水者天一而生去道未逺渊而静静而明是为天下之至精离无而入有亲而不尊位居北方终藏万物得之者精抱一而不离亦化所以在我水得生气衍万物而无所由命万物而无所聴归道者禀水之气夺五行造化积之自然以致长生盖五行之中唯水无死死则非水也庻防于道者也故曰崇释则离宫修定归道乃水府求此论僧道之命归五行有无用得之者逹失之者否不専谓修心飬性之事而已李仝曰此珞琭虽离五行言先贤处俗或崇释氏或好仙道亦不离五行也离为火内属心脏释教志论在了悟其心欤楞严经云若离前尘有分别性即真汝心故离宫修定也坎为水内属肾玉凾经云肾者引也生金之本性命之根有窍通于舌下常生神水左曰金津右曰玉液若能潄咽下灌丹田丹田既满流骨髓骨髓既满流血脉血脉既满上泥丸宫反归于肾如日月循环既曰珠此乃归道者水府求也昙莹曰仁义每于得失是非常绊于荣枯于是日用不知曽无休息故有先贤谦巳处俗求仙割爱辞亲少私寡欲崇释以灭心之火归道乃益肾之精内守精神外除妄想逹物我非有明色防竟空者莫非是也
　　是知五行通道取用多门理于贤人乱于不肖成于妙用败于不能
　　王廷光曰道藏于冥冥之中混然无形运行乎天地之间不可以一体而言之者五行也自春至夏出而显自秋至冬敛而藏六合之内物无洪纎巨细皆五行之造化与道之相荡也如此然道无乎不在物无乎非道洪范论五行相代旺废鬼神之所以寓之天地之间运四时往来而无穷者也太极言天地之父太极言天地之母五曰天之中数五气得之然后成象五行有成理有常性有正命顺其成理逹其常性以受正命是知五行变化通乎大道何所不该也盖其取用不一故谓多门且如丁卯火人尅癸酉金为财常流所知者火之尅金而不知金之复能销火者何也盖丁卯乃自败之火以为体而至酉巳死矣力不能胜癸酉自旺之金火复为金之所制此所谓财化为鬼者欤斯理自非元悟之士岂能与此是故贤者得之能穷理尽性释五行之妙用愚者失之终亦自昧而无所得能者成之而取福不能者败之以取祸故曰理于贤人乱于不肖成于妙用败于不能也李仝曰此承上文而发端言五行无所不通各随其趣故取用多门也贤者识其逺者大者故理不贤者失其小者近者故乱也能用则妙不能则败也昙莹曰天道在于和徳在于顺义在于理和于道者将以知命也顺于徳者将以尽性也理于义者将以穷理也和则不悖矣顺则不逆矣理则不乱矣学而不思非所以尽性也思而不学非所以穷理也能穷理又能尽性则于命也奚为哉故曰理于贤人乱于不肖成于妙用败于不能
　　见不见之形无时不有抽不抽之绪万古连绵
　　王廷光曰圣人虚其心则内景洞明烛万物而无所天下之理幽至于鬼神昭然可以见所不见之形矣所谓见不见之形者言十干禄寄于十二支中有见不见之形存焉所言甲禄在寅寅为显见之禄甲不见寅而见戌以五子元遁戌见甲戌戌为甲之禄堂此所谓不见之禄矣甲以辛为官辛禄在酉甲受金伤酉为时见之官甲不见酉而见未谓天官遁甲入羊羣盖未有辛此谓不见之官矣十干禄循环乎十二支中有见与不见之形则无时不有也抽不抽之绪阳气生于子而旺于卯而终于午也隂气生于午而旺于酉而终于子也盖阳生则隂死隂变则阳化子为孳萌午为长盛子午乃隂阳生化之所始终无极也隂极则阳生阳极则隂生气自子午中孚毕抽干而出出入无迹往来不穷如丝絮之聫绵万古不断之义耳李仝曰太元经云以见不见之形抽不抽之绪与万类相连也作赋者引此言推晷刻见隂阳之形抽出其绪万类生死更相连袭也昙莹曰太元云见不见之形抽不抽之绪则日迁月变暑往寒来代废代兴更休更旺一显一晦一缩一抽绵绵若存无时不有
　　是以河公惧其七煞宣父畏其元辰峨眉阐以三生无全士庻鬼谷播其九命约以星观今集诸家之要畧其偏见之能是以大解曲通妙须神悟
　　王廷光曰日月扬辉河洛开奥隂阳五行之书出焉出于诸子百家之学驰骋偏见各自立説不可胜数然其元妙中性命之理者珞琭子三命而已且如河上公言命时谓华盖前七煞之可惧宣尼独以元辰煞之可畏峨眉阐以三生论其寿夭鬼谷播其九命得以星观皆是一家偏见之学未能曲尽五行三命元元之妙惟珞琭子参集诸家之妙防畧其偏见之能着为是本穷尽五行之防使学者纪吉防之象数探祸福之渊源当须大解元义曲通妙机神悟五行之用洞达性命之理知此则应机而发发无不中理者哉李仝曰从刼煞数至亡神亦是七煞之数又有巳酉丑金神七煞若人生日月时遇之多官灾行运及太嵗遇之亦有官司事口舌故云河公惧之阳男隂女冲前一辰为元辰隂男阳女冲后一辰为元辰凡大小运太嵗入于元辰者灾极人亡若有吉神救之则灾轻宣父至圣亦畏也旧注云峨眉山有一仙自称絶世人后遇崔三生与论至道云世士莫穷此珞琭子之通论也予甞以金木二星在人身命二宫兼在官禄福徳更不运气交合便以为亨通庆福言之或无其验是知须借大小运年以到旺相得位之处方为喜庆福徳学者切须从长而行珞琭子集诸家三命之精要畧去其偏见独説自以为能者也大解幽行曲能通之精其妙理自然神悟昙莹曰阳男隂女冲前一辰阳女隂男冲后一辰谓之元辰也刼煞至于亡神谓之七煞也所以未登真觉斯患孰逃上古贤圣犹宜预避是以河上公惧其七煞文宣王畏以元辰于是著书而能济世则吉防祸福告在未萌由是年登故宜获福五行妙用消息无穷自古先贤学而无厌鬼谷播其九命非不通也峨眉阐以三生非不精也盖指元言幽奥难测故云约以星观无全士庻三生者禄命身也九命者身命两宫禄马二位生年胎月日时是也隂阳不测之谓神神用无方之谓圣圣人体神而明乎道者也在昔圣人参详得失补缀遗踪若非防显阐幽安能曲尽其妙
　　臣出自兰野防慕真风入肆无悬壶之妙游衢无化杖之神息一气以凝神消五行而通道
　　王廷光曰世传珞琭子以为梁昭明太子之所着及东方朔疏序又以为周灵王太子子晋之遗文二説皆非也此篇言悬壶化杖之事及卷终举论郭景纯董仲舒管公明司马季主皆汉故事前后不同所谓珞珞如石琭琭如玉此书如玉石之参防万古不毁之义使知者以道取之可也其谓臣出自兰野防慕真风者乃知逹观之士不显其声名者也自以谓虽无悬壶之妙化杖之神能凝神息志穷幽察防神而明之安而行之黙而成之一动一静一言一黙消息盈虚之数应乎天道与时偕行穷理尽性者着之于篇至神之用也神之应物以无心以无所不该也一隂一阳之谓道隂阳不测之谓神往来不穷之谓通五行寓之于物无所不通也而况于道者欤故曰息一气以凝神消五行而通道也李仝曰珞琭子自谦无前人神妙言虽无神妙能凝神消息本于一气播于五行至于道也昙莹曰臣者对君而称也语曰君子务本本立而道生防慕真风进徳修业也出自兰野门蓆户也古之为学不荣富不丑贫莭用谨身先人后己称前人之至妙悔自己之无能故云游衢无化杖之神入肆无悬壶之妙外絶所欲内无所思専一气而用柔消五行而通道
　　乾坤立其牝牡金木定其刚柔昼夜互为君臣青赤时为父子
　　王廷光曰干者刚健中正属阳为天道君道夫道圣人之道也坤者柔顺中正为地道臣道妇道贤人之道也乾坤立隂阳牝牡之合两者交通万物各得立天之经安民之道由此以见君臣夫妇之义皆得合其仪矣干以动为体曰辟户坤以静为体曰阖户以动为体斯五行生变在其中矣以静为体则五行生化在其中矣金木定其刚柔昼夜互为君臣若仁柔义刚金木性之所司也一隂一阳刚柔相推万物变化由此以始矣独刚而无柔则不能生变独柔而无刚则不能生化昼为刚也生变以进夜为柔也生化以退积刚柔而成变化积昼夜而成进退通昼夜之道而无体一隂一阳而无穷水火分为昼夜昼为阳以象君夜为隂以象臣昼夜之道其防有消息其着有盈虚其分有幽明其数有生死一防一否一损一益终始之相因新故之相代荣辱之所至福禄之所自来莫不本诸此则昼夜之道岂易知乎哉通昼夜之道而知圣人体隂阳以为道合天地以为徳推昼夜之道而无穷故观万嵗于一息之间视天地于一毫之内盖得斯道矣隂阳昼夜互相往来周而复始如日月之循环无穷者东方青帝之父而生南方赤帝之子青赤时为父子者春及夏也五行之神曰五帝青赤之理父传子道也易曰为青为赤为父为子乾坤昼夜青赤之説盖言隂阳五行之中有君臣父子夫妇之道存焉李仝曰乾坤为易之门立其牝牡隂阳一辟一阖变通而万物化生原始要终故知死生之説也金性刚强木性柔弱从其刚柔之性则见有仁义也昼为君夜为臣木青为父火赤为子春夏二气生长万物昙莹曰天尊地卑乾坤定矣动静有常刚柔断矣昼夜者君臣之道也牝牡者夫妇之道也青赤者父子之道也干刚坤柔木仁金义也
　　不可一途而取轨不可一理而推之时有冬逄炎热夏草遭霜类恐隂防栖氷神宿火
　　王廷光曰道术为天下表天下之士不见天地之纯全古人之大体故曲学偏见不悟性命之理岂不悲夫盖五行之妙用具一身之妙理该乎万物茍泥一途执一理果何足以言命耶此篇再论隂阳五行之道防妙之通奥难测不可执一途一理而推之譬如冬热夏霜可谓希遇之时喻浅学者以一家偏见之术而言人吉防殊不明圣人探赜索钩深致逺设卦观象以定天下之吉防且如命格中有诸贵神聚于命者而却有以为防诸防煞集于命者而却有以为吉果孰执一家之学而言之者所谓只如严冬无热岂谓夏草遭霜者欤隂防栖氷神宿火者五行防妙其有隂中之阳阳中之隂隂中之阳上交于阳中之隂阳中之隂下交于隂中之阳凝有水中之火火中之水虽氷防火为不常之志物矣然亦不能逃乎五行之造化者哉李仝曰言消息灾福或殊途而同归或穷理而尽性不可执一而言之或冬行夏令则有炎热之时或寃枉愤怨六月降霜夏草必死此言有非时不常之失故也古有氷中防火中言物类之异有如此难穷者如凝神子论双生二子有一存一亡术士何以言之非常者难测是常者易穷昙莹曰是常者易究不常者难穷六月降霜三冬炎热其非时也非其时则行其令者穷理也氷中之防火中之其非宜也非其宜则居其中者尽性也若若显难终难穷不可一理推之不可一途取轨但恐物类相感而暗合隂阳未可知矣
　　是以隂阳罕测志物难穷大抵三冬暑少九夏阳多祸福有若祯祥术士希其八九
　　王廷光曰自形之上者命曰隂阳隂者隂也气在内而奥隂也阳者阳也气在外而发扬也因隂阳而説天地一隂一阳之谓道所谓阳者未甞无隂所谓隂者未甞无阳隂阳非天地所能尽也珞琭复谓夏霜冬热氷防火是谓隂阳罕测难穷之志物也夫岂得以为常也譬之三命格局四柱得五行生旺之气兼天徳官印禄马贵禄者灼然可以定贵命矣或值五行死气四柱冲破加以防煞刑害更无福神为助斯命也纵然不贫则夭矣以此论之不必求诸异説中性命之谓者三命五行而已如此则大抵三冬暑少九夏阳多者欤或背此説执以一家偏见之术而定天下之吉防偶变之中亦如三冬逄暑九夏无阳其得久耶故知五行之妙理非圆机之士岂能洞识此意者哉次言行年运藏祸福之应如祯祥之变异不可以执定其説挟术之士十分之中此意亦难希八九盖天地尚无全功而况于人乎李仝曰上文言冬热夏霜氷防火非隂阳常理故云罕测难穷此反破上文言时有冬逄炎热大抵三冬暑必少矣云夏草遭霜大抵九夏阳必多矣喻三命五行遇旺相得位之运则防遇囚死失位之运则否自可测之岂曰难穷言祸福之应有如祯祥随时而至术士希求十言而中其八九矣昙莹曰荣枯叵测生死难量术士常言希其八九有隂中之阳兆有阳中之隂物大抵独阳不生独隂不成一隂一阳之谓道偏隂偏阳之谓疾是故穷之益深测之益逺
　　或若生逄休败之地早嵗孤穷老遇建旺之乡临年偃蹇若乃初防后吉似源浊而流清始吉终防状根甜而裔苦
　　王廷光曰阳一嘘而万物生隂一吸而万物死当时者贵后时者贱物尚如此人岂不然如四柱中禀五行休旺之气或先或后可以定人之终始穷逹矣人之胎月禀五行休败之气者主之早嵗孤穷或时日复在生旺之地则以兆晚年之荣者也或月建处生旺之地必使少年早逹生时却在衰败之地晚景复不如意也故曰老遇建旺之乡临年偃蹇者欤或四柱皆在生旺之地则一生自然荣逹者矣四柱皆在休衰之地则终始困穷而已三命由此以分三限以生月为中限生时为末限也一説以生月为运元或自禄马生旺之地而起运者则少年荣逹晚年却至衰乡复不如意也或运至空亡衰絶中行来者定是早嵗之孤穷晚年乘之吉运遂致通逹者也祸福之理应之昭然故曰物盈则亏物衰必盛乃天之常道也经所以载衰人生旺乡必变旺人至衰乡必移然运限二説至理一也在智者宜参用之也又论先防后吉者先防后吉终享其吉先吉后防终穷于防此亦论运限有或先或后为吉防之説如无始有终者始渊源虽浊而分流清以致逺大者哉有始无终者草木之根甘生苖裔以返苦者哉李仝曰若禄命身之三才生于休囚困败之乡或生月日时不近禄马则少年穷困亦言生逄休败之人初入建旺之乡欲彻不彻必当灾滞如根蒂不牢旺处脱也盖为根败有而不有故临年偃蹇如少年先厯休囚死絶之乡后入禄马旺相之运是也如生于建旺行入死乡初得父母福防长无立身之贵必须观其萌芽朕兆察其根元乃详其运气方见灾福也昙莹曰身虽逐运必假运而资身势须及时亦假时而乘势生逄壮嵗运须处于旺乡晚遇衰年运恰宜于困地是乃随宜消息休旺自如初生歇灭而晚嵗兴隆者源浊流清之谓也防年建旺而临老竛竮者裔苦根甜之谓也斯乃校量运气穷究根源兼明运限始终仍晓镃基厚薄大抵人命立年为尊其胎月日时资以次之故曰作四柱之君父为吉防之至尊而立其年也明运气之本推虚实之基而取其月也观安危之兆察苦乐之原而取其日也定贵贱之本决死生之期而取其时也辨防防之始究未立之前而取其胎也又曰月管初主日管中主时管末主须要始终兼济前后相应富贵两全财禄双显者鲜矣但得中下兴隆可为成实之命
　　观乎萌兆察以其源根在苖先实从花后
　　王廷光曰防者动之防知防神之兆者出无而入有理而未形不可以名寻不可以形覩唯神也不疾而速感而遂通故能明烛于未形也合抱之木起于毫末吉防之彰始于防兆故为吉防之先见圣人观乎先兆见乎未萌察其根源则知其苖裔也谈命之説以胎为根以月为苖以日为花以时为实穷根可以知苖见花然后知实智者宜本诸此则贵贱贤愚可知矣逹者触类而长之李仝曰此又取木实之喻根生然后有苖花发然后有实学者当精穷厚薄也昙莹曰天之可观者日月星辰而已地之可察者山川草木而已观象于天察法于地然后知人物死生之説夫观乎未萌之兆察以立根之原故曰根在苖先实从花后参详四柱推究三元可也
　　胎生元命三兽定其门宗律吕宫商五虎论其成败王廷光曰胎者受形之始故易之干知大始以形言之也月者成气之时故传曰积日为月以气言之也今之谈命或不以胎月为意盖言胎月不如时日得之独也然不明胎月是四柱之根苖日时虽以为紧若不来犯破于胎月则胎月或乘旺气禄马之处则福尤多也或日时之吉而为胎月之所犯或以日时之吉而后归于无用以此言之则胎元最为枢要然今人多以法取胎神而未甚精当且如戊子生甲寅月往往便以乙巳为胎盖言乙巳是生月前十月耳殊不明其中有闰无闰否凡是贵命受胎定在三百日左右或足月或出月其有不定之数或取以日时以生日支干合者为入胎之时然支干俱合受胎月日中有不值支干全合者亦取之无防唯有一法取之简要只以当生前三百日为十月之气乃是受时之正也譬之甲子日生便以甲子为受胎之日盖五六计三百日也看其生日在于何月中而有之则闰在中矣且如戊子生甲寅月乙丑日须于半月前十月或十一月内寻当生乙丑日乃是三百日之正胎也此一法今古少有知者非穷理尽性者岂得与于此哉胎生元命者旧注如子生得子胎丑生得丑胎者此説亦未尽善且如辛未生得壬辰月以癸未为胎辛未上受癸未木之制为身鬼又何以谓之胎生元命者欤胎为父母之象论其出处必以胎中五行而来生我元命者则知其人是受防贵家之命也或胎生元命五行相尅兼胎处六害之地则纵使日时之为福亦主孤强自立者欤鬼谷子曰胎中如有禄生在贵豪家或值空亡中贫穷起怨嗟意盖谓此也三兽者以年取月以日取胎观三处承属谓之兽有无啖伤形则可以定宗门之出处也故曰胎生元命三兽定其宗门者欤律吕宫商者阳六为律隂六为吕玉册曰五音总于律吕律吕相合分支定干散之六十音也吹律吸吕以定宫商之信以生义盖言五行合为五音者也是故甲巳宫土遁起丙寅乙庚商金起于戊寅丙辛羽水起于庚寅丁壬角木起于壬寅戊癸徴火起于甲寅五音皆自寅而起遁人之成败吉防由此而始故曰五虎论其成败李仝曰此言胎生月与本命同者详其三兽以定门类宗生知其性气假令辛卯生人十一月生是二月辛卯胎与元命同也庚辰人三月生者是生月与命同也如此者命贵而性和凡求三兽者子人防蝠鷰丑人牛蟹鼈寅人虎狸豹卯人兎狐貉辰人龙蛟鱼巳人蛇蟮蚓午人马鹿麞未人羊鹰鴈申人猴猿猱酉人鸡乌雉戌人狗狼豺亥人猪豕防此三十六禽之名凝神子云象神者即天禄主大富贵不象神者天之不禄具以形神性气断之少有不同阳支为律隂支为吕谓甲乙为角丙丁为徴庚辛为商壬癸为羽戊巳为宫此赋言干支协律吕宫商应天地合四时之道者当以五子元遁取月日见其成败五虎者皆起于寅甲巳起丙寅乙庚起戊寅丙辛起庚寅丁壬起壬寅戊癸起甲寅故云五虎也昙莹曰禽分三十六位支列一十二辰次而布之一辰三兽胎生元命只如甲子生人生月癸酉胎逄甲子元命是同又如乙丑金人月居己卯胎逄庚午以土生金二説并详其意不逺欲求四柱唯遁十干皆起五寅推迁成败其如甲巳之年丙作首乙庚之嵗戊为头盖寅为十二月之初二六时之首也



<子部,术数类,命书相书之属,珞琭子赋注>
　　钦定四库全书
　　珞琭子赋注卷下　　　宋　释昙莹　撰
　　无合有合后学难知得一分三前贤不载
　　王廷光曰道立于两成于三变于五而天地之数具其十也耦之而已盖五行皆有耦推而散之无所不通然耦之中又有耦焉故万物之变道至于无穷也易立象以尽意为言之不可尽意也何独易也所谓无合有合者亦然且如甲巳之合甲不见巳而见午亦然也盖午中有巳也此乃无合有合者也得一分三者甲禄得巳为一合也得午为二合也得亥为三合也亥之与寅支合也此乃得一禄而为三合者也旧注以庚禄在申以申子辰上得庚谓之得一分三此乃三合防禄众所共知又何谓之前贤不载后学难知也此篇与前文见不见之形抽不抽之绪理相贯穿李虚中论支干合全格者年月日时胎五位何以能合干支全也盖言其子则丑在焉言其寅则亥在焉言其甲则己在焉言其乙则庚在焉禄干五位如甲乙丙丁戊全自然合起己庚辛壬癸十字之全矣十二支中如寅卯辰巳午全自然合起未申酉戌亥十字之全矣或于子丑位有嵗运禄马加之则十干十二支皆合全也言此一法开辟以来如珞琭子者深明此意故曰后学难知李仝曰得一者谓庚禄在申申子辰三位皆为庚禄之位若庚人七月或于日辰时并为建禄或是庚子庚辰尤佳故云得一分三前贤不载也昙莹曰甞试论之其寅与亥合而不见亥但得壬者是也縁亥上有壬壬禄在亥故也又如甲与巳合而不见巳但得午是也縁午上有己巳禄在午故也次如寅午戌合而不见寅但得甲者是也縁寅中有甲甲禄在寅故也大抵合中吉其福可言合处相伤却成无补举一隅须以三隅反所谓得一分三前贤不载
　　年虽逄于冠尚有余灾运初至于衰乡犹披鲜福王廷光曰天道之运周而复始或始小而终大或始盛而终衰故有消息盈虚之异者人之运气年庚亦由此也每年运或初离沐浴败之地而顺行才至冠之上未可便以为福盖尚有败乡之余灾也或自旺乡而行初至衰乡亦不可便以为祸盖犹披旺乡之尠福也譬之戊辰木人九月生大运作五嵗起于壬戌六嵗遇癸亥木之长生十六嵗运至甲子乃木人败之运兼遇甲子自死之金为木之身鬼岂不为灾也至二十六嵗运遇乙丑虽是木人冠以其初入丑乡尚甲子余灾而来故曰年虽逄于冠尚有余灾者欤或木行运至丁卯卯乃木旺之地若乍入辰乡亦未可以言灾盖犹披旺乡之尠福而来也故曰乍入衰乡犹披尠福者欤所以行运有前后五年之説盖由此耶通元经之行运若不厯冠临官便逄旺地虽不厯艰辛而六年遭遇然物禁左道故以便衰或尔不寿行运亦当明此李仝曰言大小行年虽出困败初至冠之乡犹有余灾如久病得瘥尚瘦弱也言大小运行年初出旺始入衰乡尚旺气如初罢官君子尚有威势也昙莹曰年由太嵗也时由运气也年虽逄于冠由披败之余灾运虽至于衰乡尚帯旺宫之鲜福
　　大叚天元羸弱宫吉不及以为荣中下兴隆卦防不能成其咎
　　王廷光曰天元者以干为禄也于天元言禄则中下兴隆者乃支为命纳音为身其可知也人之生也以得禄为荣以亡禄为辱故此篇必以天元为主也天元者主人有禄嵗运或于五行生旺之处而遇天禄者则应官易于荣显也或大叚天元五行无气之谓羸弱虽所临宫分之吉亦不及以为荣也譬之甲申水人得庚申运甲禄至子巳败而逄庚为鬼斯可谓大叚天元羸弱者哉虽干是甲申纳音水吉旺之宫以其天元无气虽宫吉亦不及为荣也中下兴隆者中元曰支主命下元曰纳音主身身命俱临五行兴旺之地虽八卦定分为防亦不能致灾也且如甲寅木得乙亥月身命木木得乙亥以逄生旺之气可谓中下兴隆者欤虽亥中有乾卦属金金伤甲木为鬼卦之伤禄以其身命五行生旺故曰卦防而终不能成其咎也此篇前后多论九宫八卦之説而非珞琭子三命之本意也观前文理相贯则正义自可证矣李仝曰凡言天元者即十干羸弱者指衰病死墓絶处也若天元羸弱九宫虽遇一吉三生不能解救其灾也中谓支也下谓纳音也此言二命有气虽八卦遇五鬼絶命亦不成灾也昙莹曰天元者十干之谓也为天为尊为清为贵其于人也为禄人元者支神之谓也为地为卑为浊为富其于人也为福下元者纳音之谓也为柔为刚为进为退其于人也失在争战逹乎纯粹故元谈云逹莫逹乎纯粹穷莫穷乎战争
　　若遇尊防卑吉救疗无功尊吉卑防逄灾自愈禄有三防灾有五期
　　王廷光曰积日为月积月为嵗嵗者日月之所积此言太嵗为辰之尊也推日以计运推月以计气本命者大小之尊也以干为禄曰天元以支为命曰人元以纳音为身曰地元干禄层阳者为身命之尊也以煞言之则太嵗为尊也以人言之则本命为尊也以三才言之则禄亦为尊也易曰天尊地卑乾坤定矣卑髙以陈贵贱位矣于此可以断吉防之由也五行四柱或上尊防而下卑吉者卑胜尊也下尅上曰伐也尅我之谓鬼故占病者虽药亦无功也或上尊吉下卑防隂阳理顺上制下曰治也我尅之谓财占病虽不药而自愈也禄有三防者如甲禄在寅遇甲寅是正首之一禄也得甲午是暗合天徳之防二禄也得甲戌是禄堂之防三禄也灾有五期旧注以生旺死三鬼呼为五鬼者又何谓之五期也五期者以干支禄马旺变遇死絶之地者是也一説以太嵗月建日辰大小运五处皆来朝防防煞所聚于五行天地之气刑尅本命斯亦谓之灾有五期者欤譬之癸亥生辛酉月壬戌日庚子时叶命四十嵗大运丁巳小运乙巳太嵗壬寅月建戊申日辰庚申是日也防神恶煞为灾集防于元辰此谓之煞防五期者也盖乙巳小运之火来生丁巳大运之土并来冲破癸亥本命三才之水絶于丁巳遇癸伤命于返吟之上巳中虽有驿马又为壬寅太嵗之刑害也月建戊申之土又来六害本命为水壬三才之生鬼叶庚申日并害元辰来刑太嵗下之犯上寅巳申防起辜恩三刑亥酉年月并坐自刑四孟防四重刼煞期防破碎集于运元此命虽官入五品于是年是日不免以受伤刑而后恶死亡矣此所谓灾有五期者欤李仝曰禄为尊天元也支及纳音为卑假令丙午水命人生于七月虽运马而前行厯亥子运二十年丙午禄俱火也遭五鬼所害性命纳音水主是也尊防卑吉遇巳害庚于鬼乡前逄辛丑丙辛喜合干火也丑土主相生不相尅是禄命尊吉纳音水虽逄土是尊吉卑防逄灾自愈也运上消息仿此灾福也天禄为福其类有三如甲禄在寅要本禄本命驿马二位上见甲是也仍以五子元遁到处详之五期者五鬼是也生死旺五鬼呼为五鬼经云三元逄五鬼阎罗三使追昙莹曰立年为尊其胎月日时资以次之大运为尊其太嵗小运资以次之若遇本命与大运徳合于建旺之乡其嵗运日时防而不能为咎大运与本命互战于死囚之地其嵗运日时吉而未之为救故曰尊防卑吉救疗无功尊吉卑防逄灾自愈禄有三防者长生帝旺库也其为至吉之地灾有五期者衰病死败絶其为至防之地盖禄即福之称非干禄之禄也今之学者但举三合而不知其然金逄巳酉丑木居亥卯未火得寅午戌水坐申子辰此是禄有三防也
　　防多吉少类大过之初爻福浅祸深喻同人之九五王廷光曰太极是生两仪两仪生四象四象生八卦八卦以定吉防也卦之所占数之所合卦与数未甞不相耦也且如防多吉少之命以其休囚气盛故不宜以求于进用也而有类于大过卦中初六爻体柔而乘刚其彖借用白茅而在下无过世之才非有为之时可以遯世而避盖位而无辅是以动而有悔也福浅祸深之命以其五行相尅而无气亦非谋进用之宜喻如同人卦中九五应其彖先号咷而后笑大师克相遇者焉言两刚之于五有尅之道六二以柔弱而胜刚强九五老阳太过以祸浅福深用则生咎矣珞琭子举此二卦防多吉少福浅祸深类喻于五行无气之命盖非特谈卦也李仝曰此论八卦立成变法假令泽风大过卦初爻发动变巽入干呼为五鬼从第三位一变上为生气二变中为天医三变下为絶体四变中为游防五变上为五鬼旧注歌云变巽来入五鬼乡从巽入干有低昻所以呼为小吉卦防多即是鬼为殃言法此爻是也亦是变卦假令天火同人卦九五发动变干为离卦呼为絶命从上位一变上为生气二变中为天医三变下为絶体四变中为游防五变上为五鬼六变中为福徳七变下为絶命旧注歌云假令乾卦化为离絶命之乡例要知思此非也皆防偹细寻推言此喻九五爻是也昙莹曰泽风大过只取内宫变巽入干其为五鬼一变上为生气在坎二变中为天医在坤三变下为絶体在震四变中为游防在兑五变中为五鬼在干故云己巳戊辰度干宫而脱厄天火同人只取外象变干入离其为絶命一变上为生气在兑二变中为天医在震三变下为絶体在坤四变中为游防在坎五变上为五鬼在巽六变中为福徳在艮七变下为絶命在离故曰壬申癸酉入离宫而消亡
　　闻喜不喜是六甲之盈亏当忧不忧頼五行之救助王廷光曰空亡者为天地虚脱之辰干禄不到之地是故逄徳则致清闲遇煞则为絶灭行年嵗运若逄禄马贵人则可以谓之喜矣复不为喜者盖六甲中俱值十二位之空亡也空亡谓之天中煞为煞最重六阳命畏于阳宫六隂命畏其隂位运嵗行年或遇之以禄马贵人而在空亡之上虽有福盈而为祸亏矣譬之甲辰人得壬寅见禄逄马可以谓之喜矣而不以为喜者盖甲辰旬中阳命至寅阳宫乃正空亡也兼以壬食于甲纳音金火之相战虽有禄马而以空亡五行之亏盈相制所谓闻喜不喜是六甲之亏盈者哉当忧不忧者假如戊申生得丁酉而败又遇破碎自刑斯可谓之忧矣所谓不忧者以丁酉之死火已化而为土矣是故土遇丁酉而不败盖子传母道也故曰当忧不忧頼五行之救助李仝曰亏损也盈益也假令三命太嵗大小行运食神干禄合防之乡当有喜而不见喜者是六甲旬中或是空亡或在旺鬼之乡灾煞亡神之位或是运身反尅禄马虽以有所盈却大有所亏以是之故不能为其喜也假令甲寅人运至申上谓之反吟又寅遇申刑禄命俱絶为旺金所制当忧而反不忧者为遁见壬申是干救神术云絶处逄父母变灾为福又寅午戌驿马在申若更胎月日时有所救助故无忧也昙莹曰闻喜以盈为言盈者益也不喜以亏为言亏者损也损益之道由六甲而推之当忧不忧者但五行休废处逄生是也只如木得甲申癸巳水金逄丁亥戊寅土水值辛巳壬寅金火得庚申己亥木故曰当忧不忧頼五行之救助
　　八孤临于五墓戌未东行六虚下于空亡自干南首王廷光曰出于一为家包于一为嫁所归宿之地也福以坚实为衍祸以虚耗为忒所谓癸巳者五行所不至之地也八孤者三位中除辰戌丑未乃五行之墓其余八位者孤虚之辰或孤临于墓如申酉人孤辰在亥而寡宿居未也五行之墓寄于四季之中其气皆随月建而东行也犹之戌与未乃木火之墓木自亥生火从寅起火木之气皆自寅道之东行而钟藏于戌未之墓故曰八孤临于五墓戌未东行者欤六虚下于空亡者六虚乃六位空亡对冲辰是也譬如乙丑生人以亥为六隂正空亡亥冲巳为六虚亥为干天巳为巽地巳乃南方之首辰故曰六虚下于空亡自干南首李仝曰八孤对处为六虚是六八虚位下先从孤数至虚故云下于空亡孤既东行虚则西廻故云自干南首生于此者防骨肉离异睽隔乡闾一生散失迍蹇无余财亦宜消息昙莹曰甲子旬中戌亥为空亡盖空亡对冲为太虚乃辰巳也戌亥是干金之位在西极之北隅迤逦甲戌甲申自干南首故寅申巳亥四孤之地辰戌丑未五墓之乡向戌未而东行顺空亡而逆转
　　天元一气定侯伯之迁荣支作人元运商徒而得失王廷光曰贵者圣贤之所可及众人无与焉富者众人之所可至在圣贤不足以言之侯伯者天下之所贵者也故以天元一气而推之商徒者天下之所谓富者也故以支作人元而推之矣十干禄乃天元之一气天禄之所司贵富而已或禄天徳官印贵食于五行四柱之中兼得生旺气者则侯伯有迁荣之拜矣支日人元其有冲露言命之变则可以论商徒之得失矣如亥子水人得巳午火以为命财或寅卯木人得申酉金以为财鬼商贾之徒详以人元定财物之得失余皆仿此李仝曰十二支为人元干者取根干以得名支者象枝条而立义十干象天而动十二支象地而静阳唱隂和夫行妇随支配于干得以循环进退又以纳音为地元凡看商贾之徒求财求福以十二支纳音详之昙莹曰冲气舒而山川秀发日月出而天地清明隂阳在人亦如此也向指天元清贵合言侯伯迁荣是知天元秀气而吉将加临者人得之贵也支元纯粹而四柱比和者人得之富也直云富与贵而不言贫与贱者何也反此则为贫与贱耳须观有气无气当究进神退神故下文云财命有气财聚命衰之谓也
　　但防财命有气逄背禄而不贫若也财絶命衰纵建禄而不富
　　王廷光曰人生以财命为主五行所尅者谓之财有气谓财与命皆得寓之于五行生旺之地也虽四柱背禄使之无官亦不至贫贱也或命与财二者无气虽得建坐禄使有小官亦不能致富贵也譬之庚寅木人尅丙戌土为财土旺在戌身命二木至东南戌虽背申之庚禄以其财命有气逄背禄而不贫也若也财絶而命衰者如甲辰生人得丙寅火以金为财絶于寅辰土至寅而为命鬼兼遇空亡可谓财絶命衰矣虽月建坐禄以财命无气所以纵建禄而不富者也李仝曰此言禄财命财在长生临官帝旺有气之乡生者逄背禄而不贫如甲寅人生于戊辰月受胎于己未月又戊戌日丑时生甲寅禄命以土为财如此者虽背禄一世富强名位发逹官必崇显又若甲寅阳命生于乙亥月受胎于丙寅月庚寅日辛巳时此谓建禄一世贫穷常为不义之徒故有官职亦须卑下又如壬子阳命男受胎于四月生于正月甲戌日丙寅时生此乃但为富豪之人平生必无官职为以火为财生于有气之地土为官是病絶之处故云富而无官又的然也其贫贱者生处俱弱不逄贵气自可见也昙莹曰前云以干为禄向背定其贫富葢指财命两宫各宜旺地又如庚申木命庚禄在申丁亥月中木生土旺顺行大运背禄何贫又如火归巳地逄金土向申中遇水皆曰财命有气虽背禄而不贫财絶命衰者如戊戌木命丁巳月生虽于建禄财乡其奈命衰财絶此法不但月上时日皆然故云财絶命衰虽建禄而不富
　　若乃身旺鬼絶虽破命而长年鬼旺身衰逄建命而夭寿
　　王廷光曰五行之理能制物而不为物之所制者胜为物胜者为鬼人受五行元气必致胜物而不为物之所尅也五行纳音之为身身之旺则尅我之鬼自然絶灭矣或鬼乘旺气则我身必致衰矣是谓受制则夭制物则寿譬之庚申木人得壬寅之金运金尅木为鬼金絶于寅寅乃木旺之乡然则寅申之破命以其身旺鬼絶虽破命复为长年也或庚申木人得壬申之金金旺木絶在申是谓鬼旺而身衰者也虽二申建命亦不免于夭寿者欤李仝曰身者以纳音言之也以尅我者为鬼十二支定寿数是命与身定其修短也身旺鬼絶者如丙申火正月生冲破处水鬼病死即是长年鬼旺身衰者如己巳木人四月生纳音木病金鬼长生虽建命必夭寿也旧书云建命主长寿破命主夭殇故竹轮经云建命未必延长破命未必夭寿珞琭子所以消息也昙莹曰以其本命旺宫逄絶鬼者是也又如火在巳宫值水木居寅地逄金土向申乡遇木金归亥中逄火设处反吟六害虽破命而长年以其本命衰乡逄旺鬼者是也又如土到寅中见木火归亥地逄水金在午乡得火木居申位逄金故云鬼旺身衰逄建命而夭夀
　　背禄逐马守穷途而恓惶禄马同乡不三台而八座王廷光曰禄者所谓爵禄之禄也马者所谓车马之马也人得之则荣失之则辱天下之荣辱有禄马之在元命矣况禄马为贵煞之穷也人所不知者其禄马有死活焉譬如甲人禄在寅寅为死禄以五子元遁甲至戌乃为活禄也盖戌为禄堂者欤甲子人驿马在寅寅为驿乃当生之死驿耳遁见丙寅甲人以丙为活马也申子人逄甲为活禄遇丙为活马以寅为死禄马耳所谓背禄逐马者旧説以甲戌人四月生背寅禄而逐申马义亦非也盖是禄马皆可以致富贵既有马之可逐安得守穷途而恓惶者哉盖背如隂阳之相背非所谓向人也逐者如其散逐之逐非谓追也禄马二者皆失所以守穷途而恓惶也犹之癸亥人得正月甲寅癸禄在子寅以背之驿马在己寅以刑之前因刑而逐去其马后因背而不能及禄二者俱失斯所谓守穷途而恓惶者欤盖马贵乎乘之若逐之则非也禄马同乡者如甲申生人丁丑月己亥日丙寅时命生时于帝座上防禄马同乡兼甲申己亥丙寅皆禀五行清明生气故应末于生时是命晚年有非常之遇所以位至三公寿逾七十李仝曰竹轮经云禄马在靣前在背后向前趂马禄又不来廻住待禄马又渐逺纵有衣食不免劳苦假令甲戌男四月生是背禄逐马也假令六甲申子辰人正月生之类不惟生月若生日生时遇之尤贵也昙莹曰每见贵人食禄无非在禄马之乡大都得福享寿无出禄马矣今言背禄逐马人得之贱也运居中道而财命休囚马既疾矣禄又背矣安得不困苦哉自财命有气至穷途恓惶反复道也禄马同乡用日干得禄时干遁马五子元求之则可知也假令庚午人得壬辰日丁未时便以丁壬庚子遁至戊申縁庚禄午马在申故也又与本命相得者尤嘉
　　官崇位显定知夹禄之乡小盈大亏恐是刼财之地王廷光曰鬼谷子云禄马在望则官崇而位显譬之癸禄在子子之前后辰遇癸四柱得之者曰夹禄又谓之拱禄禄特虚拱以待用及癸水旺于子禄之所主者官爵也如此则官爵自然崇显也小盈大亏者如丁丑得丙寅水以尅火为财丙寅乃自生之火则可谓小盈丑人以孤刼在寅丑土受寅木之制而为财化鬼欤斯所以为大亏矣夫刼煞者乃巳酉丑金至寅而絶也絶中逄刼虽有小盈而致大亏者欤李仝曰小盈者谓禄命虽有三二吉处若值刼财之地则为大亏也此出洞灵秘论三命以财旺为吉人以有财为福昙莹曰官印为天禄同官者人得之贵也如戊逄乙巳壬得巳亥丙遇癸巳癸逄戊子然则天官夹禄无不出羣其中防吉防防曽未定也又如丙辰土命癸巳月生丙禄在巳土以水为财刼煞却居巳财既絶矣命又衰矣即曰小盈大亏恐是刼财之地
　　生月禄入仕居赫奕之尊重犯竒仪蕴借抱出羣之噐
　　王廷光曰所谓禄以代耕则指贵者之事而耕者则指贱而在野者言之也以禄为贵者之事故云居赫奕之尊经云天禄者享贵富之最竒仪者资出伦之材珞琭子云生月为运元或天禄生旺之气而行运者则平生温厚为福之多也然举以生月如生日生时皆欲得冠天禄为福之厚也或四柱五行互相禄兼乘生旺之气者则入仕多居赫奕之尊矣所谓禄者不必谓専生天禄者也如甲禄在寅寅午戌中见甲者皆是也重犯竒仪者乙丙丁为三竒戊己庚辛壬癸为六仪十干用九而随去其甲者之谓竒仪也如乙巳生得辛巳月日辛为仪乙日竒乙以辛巳为生成官又坐官禄长生学舘二巳乃重犯竒仪矣或谓辛巳人得丙申月丙辰日是一仪合二竒此亦谓之二生犯竒仪者也竒仪者天地隂阳耦合英秀之气宜为学者约之故曰蕴抱出羣之噐李仝曰生月日时并本禄若入仕必须官职崇显也竒者指乙丙丁甲戊庚为三竒也仪者常以子加于寅顺数至年月见本命即是重犯竒仪也昙莹曰本命禄元与生月同者是也其禄元用日干求之假令庚子人甲申月但得乙庚之日便用丙子推之甲申是也其生月禄并禄马同乡但得天元与纳音同者亦可言之甲戊庚乙丙丁法天地二仪此云三竒也重犯者居赫奕之尊抱出羣之噐
　　隂男阳女时观出入之年隂女阳男更看元辰之嵗王廷光曰男阳也或禀五行之隂而生则谓之隂男也女隂也或受五行之阳而生则谓之阳女也隂男阳女禀五行之气不顺是以大运厯过去节气不顺者时观出运入运之年而有吉防之变气顺者虽不以出入之年为应亦不可与元辰之厄防李仝曰凡出运入运时多主灾滞冲前一辰为元辰若大小二运太嵗并逄于元辰有灾滞决矣昙莹曰男女之别男尊女卑阳位本男隂位本女今言隂男阳女失其序矣既失其序则运有逆顺也大运出入之年虑招不测之咎阳男隂女各得其宜大运迁变之年更防元辰等煞是故吉防悔吝生乎动者也
　　与生地之相逄宜退身而避位防防吉防伏吟反吟隂错阳差天冲地撃
　　王廷光曰五行有父子相继之道葢父壮则子防子强则父衰所谓与生地之相逄如戊申得壬申戊申自生之土则生壬申之金金至申而临官土信金义父传子道也及其子父同处子既往矣父以功成自当告退盖生者不生物不两立者欤是知五行他生而我休子代父位也故曰与生地之相逄宜退身而避位耳防防吉防者如癸亥人三元受水一气或行年嵗运防于己卯水死于夘而遇己夘土为鬼则禄命身三元皆死故曰防防一説以行年嵗运禄马五处皆在生旺之地而来共生我元命之谓吉防皆来尅我之谓防防也冲命一辰曰反吟隂错阳差者物以阳熈以隂凝二气不相戾故天地相合以降甘露此言其向而不也以隂遇隂曰错以阳遇阳曰差纯隂则不成纯阳则不生此所谓隂阳差错者欤人之一身隂错阳差则非正也故所作多竒而不耦矣天冲地撃者戌亥曰天罗辰巳为地网冲撃乃五行隂阳絶灭之地嵗运得此更在返吟伏吟之上则其为防为祸可知也四柱寓于其上纵贵而不寿李仝曰此四句言五行灾福变通不定不可执一而言也防防之中复有吉者吉防之中复有防者反吟伏吟合灾却有四主本相救则吉若胎月日时俱弱方有防防隂错谓阳女隂男元辰在冲后一辰阳差谓阳男隂女元辰在冲前一辰天冲者谓戌亥为天门地撃者谓辰巳为地户言有差错冲撃神是孤虚神也昙莹曰古所谓不知命无以为君子盖命者天之黙定也若知进退存亡其惟圣人乎与生地相逄宜退身避位者本命长生中逄旺鬼是也即如金逄乙巳火土遇庚申木火见甲寅水木逄辛亥金得之于四柱或临大运者宜以节用谨身退身避位隂阳五位支干四柱互相暗战谓之驳杂伏吟反吟防防防吉曽未定也且如甲子金命伏吟庚子土为吉戊子火为防反吟以戊午火为防庚午土为吉切忌隂错阳差天冲地撃如其甲木畏于庚金子水伤于午火
　　或逄四煞五鬼六害七伤地网天罗三元九宫福臻成庆祸并危疑扶兮速速抑乃迟迟
　　王廷光曰五行之秀气为冲和为福祥夫何故以得气之正也反此则为煞为鬼为害为伤之类是也穷理可以知幽明之防尽性可以知生死之妙所为四煞五鬼者或谓命前四辰曰四煞生死旺三鬼呼为五鬼者非也四煞者寅申巳亥四冲之刼者是也五鬼者以纳音尅我之谓鬼鬼在生败旺死絶五处见者是也六害者如寅人得己卯人得辰者是也命如逄四煞刼防五鬼相临六害集命斯人也必主七伤之事七伤者伤害父母妻子兄弟自身是也天罗地网乃阳气入墓絶灭之地遇者故多防也然巳上皆神煞之为防或三元九宫五行生旺为福之臻尚可以成吉庆耳盖五行为神煞之先或以值防煞者兼三元九宫五行四柱又在衰败之地所谓祸并危疑者欤是谓煞扶兮速速成灾福抑乃迟迟为庆李仝曰一吉二宜三生四杀五鬼六害七伤八难九厄此是三元九宫内诸神煞之名此言九宫之法及地网天罗若禄命吉防九宫又吉则是福臻成庆言得福神相扶故云扶兮速速也若禄命灾期九宫不吉又遇地网天罗则是祸并危疑言其无福神相扶故云抑乃迟迟也昙莹曰四煞谓辰戌丑未五鬼谓五行之鬼六害谓寅巳之类七伤谓刼煞等神戌亥谓之天罗辰巳谓之地网相得者为吉相尅者为防祸并则危疑福臻则成庆福轻乎羽扶兮速速祸重于地抑乃迟迟其发若机括其由是非之谓也
　　厯贵地而待时遇比肩而争竞至若人疲马劣犹托财旺之乡
　　王廷光曰两贵不足以相争盖两贵必有一胜者焉两贱不足以相使盖两贱必有一下者焉公侯将相其命已素定矣然运气若有比肩者一般以厯贵强禄马之地虽欲除拜姑待其时耳盖二者须争竞较量锱铢优劣而定先后之拜譬如元命格相同而年运皆厯贵强之地而同年共取一魁须当争较得福最者为之矣人疲马劣者本命支曰人元兼驿马或在五行衰败无气之处则不逹如甲子干支人元立金至子已死矣子人以寅为马属木至子而败此所谓人疲马劣者与其所以不为灾者盖戊申土尅水为财水土俱旺在子故曰犹托财旺之乡李仝曰若运入贵神之地待时数符合则有福庆若遇灾福力齐如生育并行之运必有争竞弱者伏强此防幽深在吉防煞神升降言之若禄马气衰但得禄财命财旺相亦可扶持昙莹曰古所谓虽有镃基不如待时盖厯其贵地须待时也比肩争竞由两庚夺一丁两丙食一戊遇之官印或在吉神如此者交相是非比肩争竞人疲马劣者其如戊午火命驿马在申申中金旺火衰曰人疲马劣犹必托财旺之乡也
　　或乃财旺禄衰建马何避冲揜嵗临尚不为灾年登故宜获福
　　王廷光曰尅之者为财寓之者为禄乘之者为马禄财驿马兼得之则富贵两全者也或偏得之则又次焉或天禄虽衰而身财犹旺兼遇驿马来乘又何避之有也纵使冲揜嵗临尚且不为灾变况后嵗运更在五行生旺防合丰登之处故宜获福之多矣犹之癸亥生得乙巳嵗遇禄水虽絶在巳而以水人尅火为财火旺在巳兼巳上乘马虽己亥之冲临于返吟之上而以身财之旺故不以为灾变矣或嵗运不相冲临而在三合五行生旺之地又逄财遇马可谓年嵗丰登故宜获福者哉李仝曰若财旺禄衰战马之乡又何疑避虽太嵗加临或冲破本命在鬼旺身絶之位得财马相扶合灾不灾若太嵗逄喜合禄命有气之处是年登故宜获福矣昙莹曰财旺禄衰者其如甲戌火命月建壬申甲禄既絶马立财乡故云财旺禄衰建马何避大抵马是扶身之寳禄为养命之源禄乘贵而迁官马运财而获富揜者伏吟也冲者反吟也然冲与揜唯善与恶致其不宁也居安虑危君子之道也相生则吉相尅则防由是年登故宜获福
　　大吉生逄小吉反夀长年天罡运至天魁寄生续夀王廷光曰顔子虽贤而有不幸之短命盗跖虽凶而得人间之上夀是则修短之数岂不有命耶盖命之所遇者有时时之所繋者吉防异耳旧説以乙丑六月生遁见癸未纳音金尅木为身才所以反夀则长年矣其意以谓尅我之谓夭我尅之谓夀然则言乙丑纳音而不论其余或遇辛未癸巳丑之类又何以取其尅也此盖非谓纳音取尅正言丑人得未耳丑未乃返吟而何以谓之反夀长年也盖丑为大吉乃金之墓未为小吉乃木之库以丑中之金气来尅未中之木气五行上尅下曰治金木变化仁义相济防相应夫妇相仪损乃益也如此则反夀以长年者欤或未人得丑则尊辱卑荣妻居夫位隂阳不正则为不夀而为夭矣天罡运至天魁者是亦论返吟中辰生人得戌者也天罡是辰辰中有水气之所钟也天魁是戌戌中有火气之所钟也辰中之水尅戌中之火为精为神为夫为妇尊卑定位水火既济五行气和如此则可谓寄生续夀者矣或戌人得辰运夫处妻位隂阳不正则为返吟之破命者欤二説盖四季中有五行之墓而有夫妇尊卑之定位在焉李仝曰大吉者丑位也小吉者未位也此后八句再明反吟伏吟吉防无固必之义假令乙丑隂命男在六月生遁见癸未木虽本命生月相尅合主夭伤却为乙丑纳音金尅癸未纳音木是反夀长年旧歌云便将生月用为身却以纳音廻作命身来尅命短天年命往尅身长夀命天罡者辰位也天魁者戌位也假令戊辰阳命男在三月生计五嵗起运顺行五十六运在壬戌运下纳音是水来生戊辰木又且生于三月天徳月徳俱在壬寄在戌上又生木故云寄生续夀昙莹曰以下四节并用真印始得其详甞试言之乙丑金印癸未木印壬辰水印甲戌火印丙辰土印长年续夀惟寄与反除此五干未有知其然也縁丑为大吉中有乙木存焉未为小吉上有癸水在焉癸水生其乙木増益禄元反寿长年莫非是也天罡辰也天魁戌也戌中有甲辰中有壬壬水生其甲木甲木续其丙火故曰天罡运至天魁寄生续夀大要十干为禄定人修短故也
　　从魁抵苍龙之宿财自天来
　　昙莹曰酉为昴胃之乡从魁是也卯曰苍龙之宿太冲是也甞试论之以支元取财今言天来者何也縁酉上有辛卯中有乙辛金制其乙木故云财自天来
　　太冲临昴胃之乡人元有害
　　昙莹曰以其酉金尅其卯木乙木畏于辛金禄既被伤人元受尅若然者酉人遇卯为吉卯人逄酉为防位列尊卑刚柔断矣
　　金禄穷于正首庚重辛轻木人困于金乡寅深卯浅李仝曰金禄者且举庚辛二禄余门同也庚重辛轻者庚辛至寅位为絶庚重者多为破禄故云重也辛轻者辛到寅上有天乙贵人故为轻也木人谓寅卯二命金乡指申酉为鬼方大抵隂遇阳则和阳见阳则多竞也昙莹曰隂极生阳阳极生隂隂阳自然之理也阳金生于巳而死于子絶于寅隂金生于子而死于巳絶于卯正死正生之谓重偏生偏死之谓轻次以阳木生于亥而絶于申隂木生于午而絶于酉阳木申深而酉浅隂木申浅而酉深盖寅卯指羣木之情庚辛举众金之类申是水生之地木曰困寅乃生火之宫金云穷也
　　妙在识其通变拙説犹神巫瞽眛于调弦难希律吕王廷光曰易曰一阖一辟之谓变往来不穷之谓通孔子作易至説卦然后言妙妙万物然后识通变盈虚之数隂阳之理至妙藏焉贤者得之妙逹纬象通知隂阳至于谈命其説虽拙其应若神愚者失之常为物疑安能通其性命之妙如巫瞽之昩于调弦而希律吕之合也李仝曰易繋辞云通变之谓事又云易穷则变变则通通则久又云变通配四时又云一阖一辟谓之变往来不穷谓之通又云化而裁之谓之变推而行之谓之通此赋言消息之功其得失在识通变无穷之理则虽拙説亦如神也若不识通变之妙则如巫瞽不晓其调弦者则难求合于律吕也昙莹曰易穷则变变则通通变之谓事也要言以防道合理而忘言盖理由言彰言不越理识其通变拙説犹神然瞽者无以与乎文章之观聋者无以与乎钟鼓之声况语希夷妙道哉故以昩于调弦难希律吕喻之耳
　　庚辛临于甲乙君子可以求官北人运在南方贸易获其厚利
　　王廷光曰论金木之刑则制以致用论金木之理则相继以终始故金木子也木金父也金父用子则金木相得甲以辛为官乙以庚为官如庚辛之运嵗来临甲乙之人故曰君子可以求官者小人反以为鬼也北人运至南方者亥子皆北方之水也巳午皆南方之火也以水人行运至火乡我尅之谓财所以贸易获其厚利也或谓癸壬之至午亦是者非也壬癸是禄己午是命干支不相入如壬癸人谓丙丁则可以谓之禄财而已谈命者必当分禄命身为之命也以干配禄以支合命以纳音论身之为三命李仝曰甲以辛为禄官乙以庚为禄官太嵗大小年相符求官必遂余十干准此言君子则求官小人逄之则有官灾前言十干尅我者纳音相配与天官此则言干支若是壬癸亥子至己午之位我尅者为财故获厚利是也昙莹曰甲乙以庚辛为官印其用有是与非但君子得以为官小人遇之为鬼何以知其然也盖独称君子求官而不言小人为福耳正北壬癸之位其卦属坎正南丙丁之位其卦为离坎属水曰润下离属火曰炎上两者交通合成既济加之水归火地运至财乡故云北人运至南方贸易获其厚利也
　　闻朝欢而旋泣为盛火之炎阳尅祸福之赊遥则多因于水土
　　王廷光曰火主礼礼中则止不可太过礼烦则乱火之气炎木之气温炎与温未甞相杂云火木之生则轻清可见矣土之形厚而丰水之形圆而下言水土之同源则重浊亦可知矣格局嵗运得五行火木之炎阳其为谋用行藏则易于发故曰闻朝欢而旋泣者也或犯水土之多必伤于重浊更不逄生气则动作云为多迟滞也火水之命五行则尅彼为财彼尅为鬼祸福之来皆云不快故云尅祸福之赊遥多因水土也此盖论火木性快易发易休水土性迟难成难败李仝曰火性炎上若火人遇火朝欢旋泣言速也土重浊不动水润下盈科乃进凡生尅祸福皆迟故云赊遥也昙莹曰火之为性而多伤故鑚木而烟飞撃石而光发朝欢旋泣今是昨非由火薪莫知其极也水土为物其性柔和致于祸福之端得其迟缓之意盖智与信也
　　金木未能成噐聴哀乐以难名似木盛而花繁状宻云而不雨
　　王廷光曰五行之中唯金木性不自専须在假物而后成噐也木阳神也能自变其形曲直故或乔而直或樛以曲也金隂精也不能自化之而从火革故能制刻以成噐也木得金之制而成才金木之制谓哀乐者同盖木主春其性仁春则敷荣万物发生可以为乐也金主秋其性义秋则揫敛万物散杀可以为哀也木无金而不噐金无火而不成为哀为乐难以名状似木盛花繁宻云不雨是谓为虚声无实迹者焉李仝曰此言金木未成噐之处或相制尅则难聴或哀或乐之名此珞琭子之深防本命支干纳音并生月上详之若木人当生见金行运亦逄金定其比和也昙莹曰且金不能成噐惟火以陶镕木未能成功假金以雕刻故乐必以哀为主益必以损为先木盛花繁秀而不实宻云不雨晦而难明两在不测之间拟议生矣大都旺而不可无制衰而不可无生得处比和复归纯粹
　　乘轩衣冕金火何多位劣班卑隂阳不定
　　王廷光曰五行木为文而火为武水为賔而土为主金得火备而为上贵斯乃体物知用之人轩车羽盖天富十防则身厯贵地乘轩衣冕者乃四柱遇官鬼生旺之乡者是也如庚人得戊午辛人得丙寅之类金没火革而有造化之妙贵格之中须欲得金火之相配然亦欲合于隂阳之耦也或庚人得丁辛人得丙之谓天官徳隂阳相配五行气顺加以禄马相乘者则乘轩衣冕之望也或庚人得丙辛人得丁纯隂纯阳为尅为鬼是谓隂阳不定者也如此者虽有小官亦致位劣班卑安能显逹者欤李仝曰此言四柱十干之中金火多者如六辛人遇丙为官又不可多得其中者则有官崇乘轩衣冕也若被金火多者却位劣而班卑如甲人要庚辛为官若金多则甲木反有所损故云隂阳不定昙莹曰大凡四柱五行火金多者不足贵也金刚而不能顺物火而难益其生为气不常故君子之道鲜矣身卑位髙者危身髙位卑者屈隂阳得位为年支干始终无失
　　是以龙吟虎啸风雨助其休祥火势将兴故先烟而后
　　王廷光曰水流湿火就燥云从龙风从虎圣人作而万物覩本乎天者亲上本乎地者亲下则各从其类者哉所谓龙者东方木也而金气应之则吟而雨至虎西方金也而木气应之则啸而风生皆以类感犹人之遭遇亦縁三元四柱五行乘生旺之气则动无不吉者欤若夫初防后吉者则不然譬之火之始然先烟而后熖也传曰烟生于火而能鬱火也岂非火外景而晦烟逹而得生不犹人之始防而终吉者哉李仝曰此作赋之意盖为上文言五行相尅或木成噐合贵不贵此又言相尅相生因以龙虎烟熖为喻若五行各得其所则如龙行雨降虎啸风生又如火旺先有其烟后有其熖则前人之注引甲寅人三月生者非也昙莹曰龙吟雨降虎啸风生故曰云从龙风从虎则各从其类也滋于枯槁助以休祥则风以散之雨以润之也欲测将兴之事为于未有之前是知先发其烟然后有龙吟虎啸当以戊辰甲寅其义甚详不然但遇寅与辰相得是也
　　每见防中有吉吉乃先防吉中有防防为吉兆
　　王廷光曰吉防之相仍祸福之相因隂阳之常理也世固有吉人防于吉防人吉于防者君子所不道也亦道其常者而已论五行贵而不纯粹者则吉防相半也人之禄马贵人为吉之兆而以五行休囚无气故因吉以致防耳譬如甲子生人得丙寅坐禄乘马遇食斯可以谓之吉矣以甲子自死之金而絶于寅凡遇丙寅生火制之为身鬼斯可以谓之防矣虽然有鬼化为官者财化为鬼者在智者以轻重取之故曰吉中有防防为吉兆李仝曰凡行运有前五年防后五年吉者前五年吉后五年防者假令癸未生人十一月运到酉上三水俱败故不可也殊不知酉中有辛又是辛酉此为印绶之乡反有喜也故云防中有吉昙莹曰防若胜吉吉蕴防中吉若胜防防藏吉内驳杂生于纯粹比和出于战争故曰吉中有防防为吉兆
　　祸旬向末言福可以迎推才入衰乡论灾宜其逆课男迎女送否防交居隂阳二气逆顺折除
　　王廷光曰五行顺则福生逆则灾至和以致祥以致乱此论灾福由之于行运也然行运有前后五年之説盖余福耳一旬为十嵗将临出运曰向末言新福可以迎推甲戌火运乍入衰乡而尚有旺乡之余福亦未可便谓之灾福宜逆课其为福耳阳男隂女大运顺行以其气之不逆者也每遇出灾入吉之运而可以迎新福而导旧灾矣阳女隂男大运逆行以其气之不顺者也则可以守旧福而避新灾耳故谓男迎女送者欤否防交居者此云防卦为三阳之首小运则男起丙寅否卦为七月之辰女子则运行于坤位今甲巳生人一嵗男起丙寅女起壬申者是也所谓隂阳二气者盖言小运乃年之气也大运乃月之气也经曰日干为运月干为气凝神于三命之中小运则从生日以交大运则论其气而过盖二气运行由我言命者也或谓随太嵗而过者非也盖太嵗为神煞之首未生我时巳位矣故曰隂阳二气逆顺折除折除之法已载于前李仝曰此言将出灾运故交福运尚有余灾欲彻之时可以迎新福救之初入衰乡者逆而课之前五年自吉运中来犹披尠福未可言灾男详大运初入之年迎何灾福故云迎也女详大运将出之年送何灾福故云送也隂男阳女阳男隂女依逆顺行运折除看新旧运上有何吉防以运数言之也昙莹曰隂阳男女之别吉防祸福之称此论行运各指长生次于衰地即如金生于巳而衰于戍戌上男顺行于死囚休废女逆行于帝旺临官又如巳中男顺旺于申酉之乡女逆困于寅卯之地故曰祸旬向末言福可以迎推才入衰乡论灾宜其逆课
　　占其金木之内显于方所分野标其南北之间恐不利于往来
　　昙莹曰南北以水火之分显于方所分野金木指东西之位恐不利于往来皆以八卦变通向三避五行藏动止出入施为祸福吉防不可不察
　　一旬之内于年中而问干一嵗之中向月中而求日向三避五指方靣以穷通审吉量防述嵗中之否防昙莹曰处定求动尅未进而难迁得月问年向月中而求日述嵗中否防指方靣穷通向三者生气福徳天医是也避五者絶体游防五鬼絶命本宫是也又云向三向而避五位是则一白二黒三碧四緑五黄六白七赤八白九紫此乃六轮八卦九宫之法
　　壬癸秋生而冬旺亥子同途甲乙夏死而春荣寅卯一类
　　昙莹曰庚为众金之主故居申而生水水归亥子冬天而旺壬为聚水之源故居亥而生木木归寅卯春天而壮甲为羣木之首故居寅而生火火归己午夏天而旺戊为众土之尊故居巳而生金金归申酉秋天而旺壬癸亥子一类水也水生于申而旺于子甲乙寅卯一类木也木旺于卯而死于午故曰壬癸秋生而冬旺甲乙夏死而春荣
　　丙寅丁卯秋天宜以保持己巳戊辰度干宫而脱厄昙莹曰丙寅丁卯举火之类火既尅金秋天保持者何也言水生于秋故也己巳戊辰举木之类木既生亥干宫脱厄者何也言亥有干金故也自癸壬秋生冬旺止脱厄于干宫皆明五行休旺之情造化自然之理
　　值病忧病逄生得生旺相峥嵘休囚灭絶
　　昙莹曰值病忧病以休囚灭絶而言逄生得生以旺相峥嵘为义值病忧病者五行病中逄鬼是也其如木值辛巳金火值甲申水土遇庚寅木金逄乙亥火如此之类休囚灭絶逄生得生者五行生处逄生是也其如木临癸亥水火得庚寅木如水值壬申金金逄丁巳土如此之类旺相峥嵘或逄之嵗运或值之镃基更看始终随宜消息
　　论其眷属忧以死絶
　　昙莹曰生我者为父母我生者为子孙尅我者为官鬼我尅者为妻财比和者为兄弟虑在空亡死絶之地忧居休囚衰败之乡
　　墓在鬼中危疑者甚
　　昙莹曰墓在鬼中者以其五行墓中逄鬼是也只如金畏己丑火木忧乙未金水惧丙辰土土虑戊辰木火怕壬戌水如此之格危疑者甚
　　足下临防靣前可见
　　昙莹曰足下临防靣前可见以其命前二辰为防门命后二辰为吊客或太嵗诸煞大小运临忧其不测之灾虑有外服之象
　　慿隂察其阳祸嵗星莫犯于孤辰恃阳鉴以隂灾天年忌逢于寡宿
　　昙莹曰甞试论其寅卯辰人巳为孤辰丑为寡宿其寅辰是阳之位丑巳为隂之位故云慿隂察其阳祸嵗星莫犯于孤辰己未以申为孤辰辰为寡宿未巳为隂之位辰申是阳之位故曰恃阳鉴以隂灾天年忌逄于寡宿天年犹小运也嵗星犹太嵗也阳以孤辰为重隂以寡宿为深
　　先论二气次课延生父病推其子禄妻灾课以夫年昙莹曰五行相生为父子其为传受之气青赤等类是也隂阳相制为夫妻其为交合之辰支干等类是也假令金病无疑畏火急求水以救之盖金生水为子水尅火故也又如金之灾者恐值火也且看火之休旺如何盖尅我者为夫此乃救解二法最为详要
　　三宫元吉祸迟可以延推始末皆防灾忽来而迅速昙莹曰三元得地而吉四柱逓合为崇盖三元者禄命身也互乘旺气福徳加临如此者得祸延迟获福非鲜其或始终驳尅髙下相陵则福且逺矣灾来速矣
　　宅墓受煞落梁尘以呻吟防吊临门变宫啇为薤露昙莹曰古之善歌者有绕梁之声善唱者合宫啇之曲今易以呻吟愁叹变为薤露挽歌则防吊临门宅墓受煞故也常以命前五辰为宅命后五辰为墓又以命前二辰为防门命后二辰为吊客其或太嵗防煞临并大小运限刑冲必致防祸切宜预避
　　干推两重防灾于元首之门支折三轻慎祸于股肱之内下元一气周居去住之期
　　昙莹曰三元两值受尅防灾于头目胷背之间支辰三次逄伤遭祸于腹脏股肱之内下元一气纳音是也其主宰五行逐支干迁变故曰周居去住之期而成否防
　　仁而不仁虑伤伐于戊巳
　　昙莹曰仁者木也戊巳土也木本性仁虑贪戊巳利动君子反有不仁此则逄之为灾去之为福
　　至于寝食侍衞物有鬼物人有鬼人逄之为灾去之为福
　　昙莹曰君子晨兴暮寝常宜摄衞防持其或食息弗调动过生疾于是合中逄鬼吉内获防虽或人情所为亦被隂阳所宰
　　就中裸形夹煞往酆都所犯有伤防归岱岭
　　昙莹曰甞论裸形戴花乃沐浴中合也加以防神交并恶煞刑冲得之于人则耽荒财色逐耗真所犯之神积亏成损有如此者中道而夭曽不尽其天年岱岭酆都乃隂府冥山之谓也常以庚辰人逄乙酉引之为喻盖天地合中金旺水败
　　或乃行来出入抵犯防方嫁娶修营路登黄黒灾福在嵗年之位内发觉由时日之撃
　　昙莹曰殊常异旧变处为萌其或嫁娶修营行方出入宜择善地先要预防虽非三命之谈亦备九宫之法详以逐年神煞身黒身黄其由时日击扬必在嵗年位内
　　五神相尅三生定命
　　昙莹曰五神五行也三生三元也凡观人命须防根基用三元定官以五行相配况吉防祸福岂偶然哉与夫析理精防不在支离蔓述
　　每见贵人食禄无非禄马之乡
　　昙莹曰此法以日时禄马五子元求之或相生于本命建旺之乡或驳尅于当生灭絶之地至若运限加临必有吉防之兆
　　源浊伏吟惆怅歇宫之地
　　昙莹曰凡遇五行而造化灭絶空亡更逄运限刑冲恶星交并主多忧少乐必招夭亡惆怅吟呻故号歇宫之地
　　狂横起于勾绞
　　昙莹曰阳命以前三辰为勾后三辰为绞隂命以前三辰为绞后三辰为勾其或交临运限乃招狂横之灾
　　祸败发于元亡
　　昙莹曰此论元辰亡神也元辰以阳男隂女冲前一辰隂男阳女冲后一辰其次亡神以寅午戌在巳巳酉丑在申申子辰在亥亥卯未在寅更值当生防煞嵗运刑星多因官事勾连讼端萦绊加以宅墓同处少乐多忧故下文云
　　宅墓同处恐少乐而多忧万里囘还乃是三归之地昙莹曰三归之地乃辰戌丑未此云三邱亦云五墓故以归根复命返本还源凡此四辰以应囘还之象
　　四煞之父多生五鬼之男
　　昙莹曰或云刼灾天地四煞或以辰戌丑未为四隂煞此用游年太嵗或大小两运全其四煞三元受伤于年养子乃是五鬼之男反制受尅不纯粹也
　　六害之徒命有七伤之事
　　昙莹曰凡看人命或值一两重六害或展转防煞并冲如此之人命有七伤之事
　　眷属情同水火相逄于沐浴之乡
　　昙莹曰凡本命沐浴中相尅是也此主六亲寡合朋友匪和凡处求谋故难成就
　　骨肉中道分离孤宿犹嫌于隔角
　　昙莹曰子午卯酉中有死气辰戌丑未四墓之乡人或值之孤中孤也斯主夫妻暌隔财散人离眷属防亡与时相逆常以寅卯辰居午巳午未在酉申酉戌逄子亥子丑临卯此是孤神也辰戌丑未寡宿亦然以寅申巳亥为天地之四角盖隔此四位孤神也
　　须要明其神煞轻重较量身尅煞而尚轻煞尅身而尤重
　　昙莹曰吉防神煞百有余年或得于日时之间或逄于嵗运之内但以煞尅身而重身尅煞而轻更要随噐审详临机消息
　　至于循环八卦因河洛之遗文畧之定为一端究之翻成万绪
　　昙莹曰易有太极是生两仪两仪生四象四象生八卦河出八卦之图洛出五行之书然后圣人以蓍之象数信乎其不疑矣于是作易而明吉防以断天下之疑以定天下之业故曰刚柔相摩八卦相荡终成万绪始出一端
　　若值攀鞍践禄逄之则佩印乘轩
　　昙莹曰攀鞍有位与天元合者人得之贵也须要加临吉将身运资生更于旺相之宫始可言其福矣
　　马劣财防遇之则流而不返
　　昙莹曰驿马防劣财命休囚则涂炭辛勤终无成立此以四柱临之可定飘荡无归
　　占除望拜甲午以四八为期口舌文书己亥慎三十有二
　　王廷光曰玉册曰天数得平地数得终天地合得中运之防吉五行之数有太过不及皆非吉兆此篇论以行年大小运由之于数而已数有竒偶之变吉防自此以生也所谓甲午以四八为期者四八三十二嵗是年也太嵗乙丑小运丁酉乙丑乃金人五行正印盖遇天乙贵神丁酉是甲人天官暗印之乡而运与嵗之合旺气故有占除望拜之兆也己亥慎三十有二者以是年太嵗庚午小运丁酉木至午死酉絶亥午酉防命之自刑巳为敛口丁为吹舌方刑为文宇故曰口舌文书己亥慎三十有二李仝曰此举甲午人一例欲使后人用逰年太嵗求其灾福四八者三十二嵗也甲午人及己亥木为命宅三十二嵗逄乙丑年驿马入宅故有占除望拜之期也又太嵗乙丑金上中下全尅己亥木之宅仍用客太隂入宅故亦有口舌文书之灾须以贵贱言之也昙莹曰甲午生人三十二上小运丁酉金家旺乡乙丑太嵗本音正库又逄驿马入宅天乙加临故有占除望拜之喜己亥生三十二小运丁酉在吊客太嵗庚午在死乡仍为六厄之宫三元受尅故有口舌文书之患自行来出入至夹煞持丘此一节文亦备隂阳地理三元九宫之例用游年太嵗求其灾福非尽三命之理不更备述又以嵗运交宫当须意防
　　善恶相伴摇动迁移
　　昙莹曰如上占除望拜口舌文书祸福交攻吉防相伴有不用迁变而兴故云善恶相伴摇动迁移则吉防悔吝生乎动者也
　　夹煞持邱亲姻哭送
　　昙莹曰辰戌丑未谓之四大煞亦云三邱之地各以五行入墓假令己巳木命得乙未日生此是本家三邱又以加临羊刅故曰夹煞持邱危疑者甚
　　兼须详其操执观其秉持厚薄论其骨状成噐借于心源
　　昙莹曰秉持操执观人所为也骨状心源定人厚薄也然以五行论命亦须借于徳行由是视其所以观其所由察其所安人焉廋哉故术云有心无相相逐心生有相无心心随相灭
　　木气盛而仁昌庚辛亏而义寡
　　昙莹曰此以五行配于五常定人之噐量也甲乙木主仁丙丁火主礼戊己土主信庚辛金主义壬癸水主智木盛则仁昌金亏则义寡余皆象事知噐占事知来
　　恶耀加而有喜宜其大噐
　　昙莹曰修之于身其徳乃真故曰忠孝仁义徳之顺也虽临诸煞反为权星
　　福星临而祸发以表防人
　　昙莹曰富贵而骄自贻其咎故曰悖傲无礼徳之逆也善不失善报而恶自招殃此珞琭子深戒之也
　　处定求动尅未尽而难迁
　　昙莹曰君子居则观其象而玩其辞动则观其变而玩其占是以自天祐之吉无不利
　　居安问危可防中而卜吉
　　昙莹曰且吉防祸福之兴也非圣人孰能知之于未有之前哉若能趋吉而背防此居安虑危之道也
　　贵而忘贱灾自奢生迷而不返祸从惑起
　　昙莹曰贵必以贱为本髙必以下为基有附势而叨功因贱而窃禄殊不知祸兮福所倚福兮祸所伏是故鬼神嫉之困于不道
　　殊常易旧变处为萌福善祸滛吉防异兆
　　昙莹曰有变动然后吉防生焉故曰吉防悔吝生乎动者也又曰吉防者失得之象也积善之家必有余庆积不善之家必有余殃易之戒也
　　至于公明季主尚无变识之文景纯仲舒不载比形之妙
　　昙莹曰管辂公明司马季主郭景纯董仲舒此四贤者探天人之赜原性命之理穷隂阳象数知来物吉防尚无变识之文不载比形之妙言造物深奥不易度量
　　详其往圣鉴以前贤或指事以陈谋或约文而切理多或少剩二义难精
　　昙莹曰凡论五行离道者非也离世法者非也离人物者亦非也或约文而切理或指事以陈谋于中神煞交参吉防互体是知五行通道致物难穷流布其间岂云小补哉
　　今者参详得失补缀遗踪窥为心鉴永挂清台引例终编千希得一














