　　钦定四库全书　　　　　子部七
　　卜法详考　　　　　　　术数类四【占卜之属】提要
　　【臣】等谨按卜法详考八卷
　　国朝胡煦撰煦有周易函书约注已着録考古者大事多用卜故尚书言龟者居多汉书艺文志载龟书五十二卷夏龟二十六卷南龟书二十八卷巨龟三十六卷杂龟十六卷则汉时其书犹多汉文帝大横之兆即其繇词禇少孙补龟防所述即其占法也隋书经籍志仅载经一卷注晋掌卜大夫史苏撰又卜五兆动摇诀一卷不注姓名则汉志所録已亡矣旧唐书经籍志絶不载及卜新唐书艺文志乃载孙思邈经一卷又五兆算经一卷卜五兆动摇经诀一卷已多于前宋史艺文志又顿増史苏以下十九部其为辗转依托可以槩见今其书亦率不传传于世者惟元陆森玉灵聚义最着然其书芜杂殊乏雅驯煦集此篇首列周礼尚书之文本经训也次列史记策传以其犹近古也次列古龟经【按此经不著名氏盖亦出自后人非史苏孙思邈书也】次列全赐三图次列杨时乔龟卜辨次列龟繇词皆叅考以古义也次列玉灵秘本次列古法彚选皆近代术士之所传旁稽以尽其变也葢古占法之传于今与今占法之不悖于理者大畧已具于此虽非周官太卜之旧然较之卜肆鄙俚之本则具有条理其驳唐李华明季本杨时乔卜用生之説亦极为明析存此一家亦可以见古人钻灼之梗槩也旧附所纂周易函书中考其所言与解易之书究为不类今别着録于术数家焉乾隆四十六年十一月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀














　　卜法详考原序
　　圣人之用蓍用其灵也灵非蓍所能有也是五行之端倪隂阳之呈露太极之大用也太极者元化之宰至虚极灵善应而不以言说藏之渊渊而不知其极也出之浩浩而未见其穷也充诸两间形为万物莫之盈莫之歉也故天地者大化之灵府也资元以生何物不载此灵府圣人其灵之特异者耳飞潜动植则灵之分布者也其自无而有也是此灵之出也是开舒布散而显诸仁也其自有而化也是此灵之入也是收敛翕聚而藏诸用也圣人居其所居应其所应则灵隠而敦化之本偕天以贞用则灵显而位育之理与化同运是与灵俱灵而浑一不分者也谓动物灵而植物不灵生物灵而死物不灵者非也无有灵蠢动植无有精粗巨细而不毓灵于大化之元宰取灵于不竭之府藏者也据人而论物宜不灵于人乃皮狐之与狐狸且有前知捷若影响者矣然犹具能知之性也以生人之知而求知于无灵之死不灵之腐草何居乎为所资之灵固大化之分给而兹其反也有灵以摄之而使之反则反者载灵以入安谓死之而死腐之而腐乎夫人之耳聪目明足行手握心知意识亦极灵妙矣上通浩下彻穷泉前极往古后尽来藏天下之万有而不见其盈应天下之万变而莫穷其始隆诸防賛而莫穷其际皆一灵之运量而已逮于生子而其灵复然逮于生孙而其灵复然即由孙子而至于无穷亦莫不有然则一灵之衍如此其无尽也乃由此而上遡之其父母之灵与我不殊也其祖宗之灵与父母不殊也由祖宗而遡诸无始之始谅必有资灵以分给者矣则灵府不匮之藏也夫万物之灵何勿取给于灵府一源之水何有清浊一元之化何有灵蠢则不得谓植物之无灵矣或曰形不灵而神灵气不灵而性灵其生也神与形具其死也神与形离安得以枯朽之骨比灵于运动之宰曰非也谓神与形异此犹有对峙之见存也对峙之见存则灵蠢之说异夫万物靡不资灵于灵府灵府者性命形气之大聚资生之大始也旣同资灵于灵府矣一范之模此圆而彼方乎一源之水此清而彼浊乎一本之灵谓此灵而彼蠢乎夫逺祖之骨可以福至逺之孙灵乎不灵乎故夫形气皆至灵之聚也且夫自古及今其形气之资生盖不知几千万年矣借形气而非灵则天地间不皆形气之充牣乎乃卒未见夫形气之塞也则一灵之摄而反也是旣开而复合旣聚而复散旣辟而复翕之义也故遗神之气皆灵气遗性之形皆灵形也或以朽株枯骨为圣人假之以通神明之具非也夫朽株亦灵也不待寄灵于朽株也枯骨亦灵也不待寄灵于枯骨也盖圣人之有取于蓍是精防之寓妙道之存也第其灵妙幽潜漠之中不有以启其机发其秘则蚩蚩之氓将不知有神明故曰几者动之防也何物不具此灵几何物不有此动静彼蓍与特圣人实指之以显神明之用耳夫蓍之较然无伪犹尚若此之显且着也则夫资始之元所各正而保合者含灵秘妙宜不啻百千万倍于兹当益愈较然其显且着矣故圣人之立教也和顺于道徳而理于义穷理尽性以至于命君子之奉若而省脩也如临深渊如履薄冰雍正六年八月中秋后二日光山胡煦沧晓氏自序











　　钦定四库全书
　　卜法详考卷一
　　礼部侍郎胡煦撰
　　选
　　周礼人掌六之属各有名物天曰灵属地曰绎属东曰果属西曰靁属南曰猎属北曰若属各以其方之色与其体辨之
　　注人主治以待卜者属言非一也天元俯者灵也地黄仰者绎也东青前弇果也西白左倪靁也南赤后弇猎也北黑右倪若也元黄青白赤是其色也俯仰前弇后弇左倪右倪是其体也郑氏曰属言非一也色谓天元地黄东青西白南赤北黒俯者灵仰者绎前弇果后弇猎左倪靁右倪若是其体也东南长前后在阳象经也西北长左右在隂象纬也天俯地仰东前南却西左北右各从其偶也杜子春读果为祼
　　全氏曰盖天首俯地首仰尔雅谓之谢甲前长者谓之果甲后长者谓之猎首左倪甲亦偏左者谓之不类首右倪甲亦偏右者谓之不若色有五色方有五方各有所宜用故各以其室藏之使可辨也此所谓体也非兆之体色也
　　又曰腹有十类一曰神言通于神眀也二曰灵言可以卜也三曰摄言善开张也【今名夹蛇】四曰寳言大也五曰文言文彩也六曰蓍言伏扵丛蓍也七曰山言居扵陆也八曰泽言产扵泽也九曰水言能伏扵水也十曰火言能伏扵火也物含异气有不可以常理推也
　　取攻
　　凡取用秋时攻用春时各以其物入扵室注至秋而坚成可以取之至春而干实可以涤治物色也色不同故所藏之室亦异也
　　秋物成之时故秋取之厯冬至春而干故春攻之攻治也物色也六各入扵一室煦按物者兼体色而言也此云攻用春时又云厯冬至春而干可知取之时即杀之时也若是生厯冬至春何干之可言取之在秋攻之在春攻为衅而言非谓至春始杀之也
　　衅
　　上春衅祭祀先卜若有祭祀则奉以徃旅亦如之丧亦如之【此云上春衅即所云开用春时也】
　　上春夏正建寅之月衅者杀牲取血以涂甲神之也先卜始为卜筮者也天曰祀地曰祭先卜是人合曰享下祭祀泛言奉犹送也送之扵所当卜奉以徃所以待卜以祈福扵天地山川也旅诸小祀也开四兆
　　卜师掌开之四兆一曰方兆二曰功兆三曰义兆四曰弓兆凡卜事眂髙扬火以作致其墨凡卜随之上下左右隂阳以授命者而诏相之
　　注卜师佐太卜者开者开之下体去其外甲而存其下甲中有横直之文者以卜也下甲中有直文者所以分左右隂阳也横有五文以分十二位者象五行也去其上下不可以为兆可开凿而燋以为兆者上下各四故曰四兆或曰方是卜其行事之方功是卜其可成之功义是卜其当为之宜弓乃取诸张弛之象大事太卜眡髙则此卜事乃小事也扬发也炽其火以灼也致其墨眀其兆广之大小也上仰也下俯也左左倪也右右倪也隂后弇也阳前弇也卜师辨之以授太卜焉煦按此云致其墨则是令墨之自来非涂之以墨可知也又按去外甲存下甲乃蔵时事此在临用时当是取下甲而开为方形以便灼也观此曰有横直之文便是审视下甲而取为正方耳
　　按凡卜眡髙谓太卜不眡髙者皆卜师眡髙以示涖卜扬犹炽也炽火以灼之而作其兆致其墨者卜必先墨画定其疆界【俗下之卜刻为方形即定其疆界也但云墨画未是】然后灼之而以所折之兆正食其处为吉洛诰所云唯洛食是也【此云正食其处吉以所食有上下左右内外故也】
　　郑氏曰所卜者皆各用其大祭祀丧事太卜命则大贞小宗伯命其他卜师命卜人作卜人作则亦辨以授卜师上仰者也下俯者也左左倪也右右倪也隂后弇也阳前弇也诏相告以辞及威仪【其形既异故亦异词】
　　全氏曰春开功兆功积累之象也木从土渐故其体直夏开义兆义利之和火从土蓄其体锐秋开弓兆其体为半防者金从革之象也冬开方兆其体半矩水土之分方为曲也煦按方者土曲者水一体具此二形故曰方为曲半矩是也
　　又曰冬令水专气比水而和滋木从义生扵金从仁土贼之其势崩【言囚也】火敌之其光【言死也】春令木专气比木而和滋土而荣生火从义生扵水从仁金制之则木不材其斧斤无锋【言囚也】夏令火专气比火而和生土从义生扵木从仁水制之罔济【言囚也】金烁之而流【言死也】秋令金专气比金而和趋火而存【言火之囚四无用】生水从义生扵土从仁木既坚矣断之用辛【木被克也】
　　截录广信杨时乔全书本序考之六经唯言卜不言卜理卜法洪范言之特举其端史记防褚氏补传皆食墨鑚灼观拆衅又皆败之事窃意神至灵知天道出即为瑞圣人重其灵瑞敬为居室藏之建官守之继世遗之凡占必以圭璧盛礼求之至重至慎而圣徳好生凡物爱之各尽其性安得剥杀之且灵食息能先知亦安能致其剥杀之者唐李氏华作卜论曾疑及此近日季氏本作卜筮论谓杀鑚灼衅牲禳不祥乃后世术家小法行扵鸡卜等物者【煦按鸡卜用鸡骨以卜若杀羊而骨卜皆此类也】周末秦汉时君恶卜言吉凶害其所为遂以杀为古制史记两首引宋元王事为征注周礼者误信以为然至今以妄妄令卜古道不眀扵世可慨矣余令次子任中习周礼戴记诸书乃令本此考之六经诸史以复古之道如焌契定墨辨位蒸气食坼辨兆始卜则出卜毕则藏一如蓍仪至三兆四兆五兆皆据郑氏王氏所注周礼及全氏本叅酌诸家言合者并存之煦按汉去古未远当宗史记唐李氏季氏皆后儒也必谓生始为至灵则未知圣人用败之道矣煦按卜蓍非小道也皆圣人假物之微而用以探造化之精蕴发天地之灵府者也由其小推其大由其动推其静由其显推其隠一坼之微有首足中外之辨有俯仰开合舒敛之分而无穷之妙义具焉是天人合一之机缄隠显流通之妙谛也逹其微者即此是道然古者圣人之制极有关系而今絶不复得者已有三焉韶武夏濩之乐三代犹存逮至汉初仅存鹿鸣驺虞伐檀文王四篇未久而尽失之今其声容不复覩矣古者琴瑟并传而今则云和之雅无徴矣古者蓍并重而法迄不复闻矣夫瑟犹一器之微也昭
　　徳象功之理不传则无以见圣人之至治吉凶同患之理不着则无以前民用辨吉凶而达性命精微之故矣兹幸得杨氏全书卜一考急登而録之俟诸博雅君子考订云耳但谓卜用生则非也圣人之以筮卜教也非直前知之具为占而已也将直以此为道之寓也其用败与蓍草也使知朽骨腐草无不含天地之至灵此正天地一元之布濩隂阳造化之灵机即物而存显而易见者也史记之文出扵司马其时去古未逺因仍遗文节而为传所言皆败之事郑王二氏注释周礼悉以败为言非其传流有防能臆为之解乎唐之李氏明之季氏杨氏去古旣遥乃为翻新出竒之论何见之陋也以最逺最陋之渺知议圣人最尊最贵之大道使夫好竒者习而传焉皆足以紊经制而乱大常何未闻纪伯夏五之义也如谓圣人爱物必无剥杀之事然则三牲五鼎独非可爱之物乎且之为典既重不过天子藏之诸侯藏之而已宁至滥觞乎况国之大贞大兵大典扵是乎系必非小故至扵蒸气之说特为生而言经之与典悉无此文是因焌契而妄自揣度者耳又谓始卜则出卜毕则藏谨按藏在未卜之先所以备将卜之用所谓宁王遗我大寳此即蔵之以待用者也今将藏说作既卜后事亦非也卜法莫备扵周礼既卜之后无藏之文可知藏非卜后事矣曲礼云荚敝则埋之此则真卜后事也
　　全氏曰夫凿用契何也诗曰爰契我夫契荆之为也取锐首以灼犹木凿也荆为楚物故仪礼谓之楚焞置扵燋炬以存火致烬谓之墨故曰扬火以作致其墨火之所灼则墨因而形之拆之所裂则墨因而食之煦按此墨之为言是燋灼时煤之色也苐以燋契二事合而为一则未当盖契所以刻画其方燋则灼之以火以致其墨以求其坼者也又曰四兆者开方之四象也以四象而兼五行之十干四体静逢日之干为动经兆百有二十者何曰四体各具其五兆五兆之开方各当乎六十五其六为三十故合之为百有二十颂辞千有二百者何曰经兆之遇日各当乎十干三乗其十为三百故合之为千有二百四体开兆为四方以五兆应三兆而六分之五六乗为三十合四方乗之故百有二十此经兆也其颂千有二百以四方各三十兆各直其日之六十合为三百又四乗其三百则千有二百之颂数也煦按四体静逢日之干为动此亦兼日干而论如卦爻暗动之説特卦爻论支此论干耳然既曰经兆之遇日各当乎十干又曰各直其日之六十或亦兼干支而论也【今按各当乎六十此十字当羡】
　　季氏曰有十二兆又乗之以十干如甲乙丙丁之属又乗之以十事如君臣父子夫妇昆弟朋友之属则为千二百未知然否
　　郑氏曰开开出其占书也经兆百二十体今言四兆者分之为四部若易之二篇其云方功义弓之名未闻【方功义弓见后圗分四季】又曰开之兆兆谓灼而得之也刘氏曰开者将卜则开此谓开笥也非谓其开之下体去其外甲然后燋之其下甲中有直文者所以分左右隂阳也横有五文以分十二位去其上下不可以为兆可开而燋者左右各四故曰四兆煦按既云可开而燋者左右各四则是临燋时扵直文之左右审其甲乙丙丁腰金兠财四季之位刻为方形然后置燋耳今吴下俗卜犹然乃又以开为开笥非自背乎至云非开下体则信然矣盖开下体乃春时攻之事非及临燋而始开之也
　　燋契【燋契爵二音契音楔】
　　菙【时随切音橤】氏掌共燋契以待卜事凡卜以眀火爇燋遂龡其焌【音俊】契以授卜师遂役之
　　注菙荆木也灼用之因名其官曰菙氏燋即灼之木也契开之凿也卜则爇燋以灼用凿以开菙人共之以待卜师用之也明火以阳燧取火扵日明之至也焌者契之锐头者以此焌契炷扵燋火吹之使炽以授卜师遂听其役也郑氏读焌如戈鐏之鐏谓以契炷扵爝火而吹之也契既燃以授卜师用凿也役之使助之也煦按契者刻划之称古者书契用铅刀刻划其简防持以为约信之具夬决即刻划之义也契字周礼音楔朱子音器按此即书契之契宗朱子为是谓刻划其板之下方以定其上下内外之限周礼所云开是也此犹在未灼时契而后燋必扵所契之地故曰焌契火非吹不燃故曰龡其焌契【龡即吹字】
　　全氏曰凡灼以四时分四体三礼图曰春灼后左夏灼前左秋灼前右冬灼后右煦按开之法因四时而分至扵灼则所开之方全在灼中无所分也此云分四时而灼之或另一法不与经史记同也
　　大雅绵第三章周原膴膴堇荼如饴爰始爰谋爰契我曰止曰时筑室于兹
　　注契所以燃火而灼者也仪礼所谓楚焞是也或曰以刀刻甲欲鑚之处也煦按今之卜以刀刻下为方形当即其遗法
　　定墨
　　玉藻卜人定史定墨君定体
　　注周礼人所掌有天地四方六者之异各以方色与体辨之随所卜之事各有宜用所谓卜人定也史定墨者凡卜必以墨画以求吉兆乃鑚之以观其所拆若从墨而拆大谓之兆广若裂其旁岐细出则谓之璺拆亦谓之兆璺韵书璺音问器破而未离之名也体者兆象之形体谓决定其吉凶也疏曰尊者视大卑者视小煦按此云以墨画与作烟煤之色者不同然周礼明曰致其墨矣有因而致之者其非画也可知葢火之所灼必将有黒色形焉故曰致其墨黒色旣形其拆必着逮于拆之所至有及墨之分有不及墨之分有溢墨之分因有食墨不食墨之异此旣拆而占之之时所谓兆广兆璺是也然旣曰凡卜必以墨画以求吉兆或刻划方形之时先以墨画其方形亦未可定
　　食墨
　　洛诰予惟乙夘朝至于洛师我卜河朔黎水我乃卜涧水东瀍水西唯洛食我又卜瀍水东亦唯洛食伻来以图及献卜
　　注乙夘即召诰之乙夘也洛师犹言京师也河朔黎水河北黎水交流之内也涧水东瀍水西王城也朝防之地瀍水东下都也处商民之地王城在涧瀍之间下都在瀍水之外其地皆近洛水故两云惟洛食也食者史先定墨而灼之兆正食其墨也伻使也圗洛之地图也献卜献其卜之兆辞也煦按经文但有洛食而不云食墨蔡氏注乃始有食墨之説非食墨也葢甲所开之方虽不及一寸必将有东西存焉涧瀍与洛既有东西则所云食洛者可知矣
　　王拜手稽首曰公不敢不敬天之休来相宅其作周匹休公既定宅伻来视予卜休恒吉我二人共贞公其以予万亿年敬天之休拜手稽首诲言
　　注此王授使者复公之辞也王拜手稽首者成王尊异周公而重其礼也匹配也公不敢不敬天之休命来相宅为周匹休之地言卜洛以配周命扵无穷也视示也示我以卜之休美而常吉者也二人成王周公也贞犹当也十万曰亿言周公宅洛规模宏逺以我万亿年敬天休命故又拜手稽首以谢周公告卜之诲言煦按周易贞字在体上言皆正固之义故止谓之为干在用上言皆成也定也之义此则二人之所成定者也解为当字未确观二人共贞之言可知定都非细故此即周礼所云大贞者也
　　三兆
　　太卜掌三兆之法一曰玉兆二曰瓦兆三曰原兆其经兆之体皆百有二十其颂皆千有二百掌三易之法一曰连山二曰归藏三曰周易其经卦皆八其别皆六十有四掌三梦之法一曰致梦二曰觭梦三曰咸陟其经运十其别九十
　　注太卜卜官之长问曰卜兆灼而占之象也玉兆璺罅如玉属阳瓦兆裂如瓦属阴原兆拆裂如原田阴阳杂也经常也三兆之法其常体各有一百二十也颂占兆之繇辞也每体一繇则得千有二百也三易伏羲曰连山黄帝曰归藏文王曰周易梦者精神所感亦知吉凶致梦出扵思虑有因而致者觭梦竒怪之梦无心感物曰咸陟升也进也谓无所思虑而自有其梦也占梦以嵗时日月星辰为运梦之吉凶每运九变故其别九十郑兴曰经运是眡祲所掌十煇也王者扵天日也夜有梦则昼视日旁之气以占其吉凶凡所占者十煇每煇九变其术今亡也疏曰太卜所掌先三兆后三易次三梦者梦蓍并重梦以叶卜筮故以先后为次
　　王氏曰以占象之谓卜以火灼其象可占之谓兆三兆之法専掌扵太卜而兼及扵三易三梦者易与梦亦占也其属有人占梦而太卜为之长三兆郑氏以为其象似玉瓦原之璺罅上古以来作其法可用者有三原原田也颂谓繇【直又切】也三法体繇之数同其名异占耳百二十每体十繇体有五色又重之以墨拆也五色者洪范所谓曰雨曰济曰圛曰蟊曰尅煦按三兆者坼之所形其大小有此三等也玉无坼而有璺故谓璺为瑕璺字从玉释为器破未离即瑕之象也有似扵坼而非坼故以无形之坼为玉兆瓦以覆屋不可有坼陶冶之时务期宻致或其水土未和经火而坼出其坼亦小特比扵璺有形可见耳故以小坼为瓦兆原谓田原土当冬令燥而枯裂必有大拆形焉故谓之原兆即兆广者也是则玉兆者坼而未形者也瓦兆者小拆也原兆者大拆也此三兆也
　　全氏曰原者田原也亢旸为旱则田拆瓦者瓦分也毁瓦为块以观其拆【此又另一卜法】玉兆者玉裂则纹微也又曰玉兆者金兆金不裂而玉裂故言为玉瓦兆者土兆土不裂而瓦裂故言为瓦原兆者水兆水不裂而原裂故言为原三兆者异代之别名五兆者三兆之各具也颛顼曰玉兆夏人修之取玉之坼帝尧曰瓦兆人修之取瓦之拆黄帝曰原兆周人修之取原之拆未知然否
　　五兆
　　洪范七卟疑择建立卜筮人乃命卜筮曰雨曰霁曰曰驿曰克
　　注此卜兆也雨者如雨其兆为水霁者开霁其兆为火者昧其兆为木驿者络绎不属其兆为金克者交错有相胜之意其兆为土煦按即卦之取将欲开明之义非昧也东方将明之色明而未明故其色苍是也
　　全氏曰五兆见于洪范七稽疑曰雨曰霁曰曰绎曰克夫雨水也霁火也木也绎金也克土也五行各有其体故以其体求之三兆者墨拆墨之兆广拆之兆微广则吉微则晦也五兆五行之体五色之体色曲为水锐为火直为木圆为金横为土是谓五体谓之色者不可以五体求也如雨者为水如霁者为火如者为木如绎者为金如克者为土雨霁易知也者如明而不昧绎者联属而不断克者小大相伐绎霁为吉为不显雨为不舒克为不胜然事相宜者有吉道存焉
　　左传哀公九年夏宋公伐郑秋晋鞅卜救郑遇水适火服防注卜法横者为土立者为木斜向经者为金背经者为火因兆而细者为水今水兆南行适火方故可伐姜
　　曰贞曰悔
　　注此占卦也内卦为贞外卦为悔左传蛊之贞风其悔山是也又有以本卦为贞之卦为悔国语贞屯悔豫皆八是也
　　凡七卜五占用二衍忒
　　注衍推忒过也所以推人事之过差也
　　立时人作卜筮三人占则从二人之言
　　注凡卜筮必立三人以相叅考旧说卜有玉兆瓦兆原兆筮有连山归藏周易者非是谓之三人非三卜筮也
　　八命
　　以邦事作之八命一曰征二曰象三曰与四曰谋五曰果六曰至七曰雨八曰瘳
　　注国有大事则作而命之有此八者征行讨征役也象天象变动也与与人共事也谋图事扵人也果事成与否也至人至与否也雨祷雨也瘳疗疾也郑氏曰国之大事待蓍而决者有八定作其辞扵将卜以命也郑司农云征谓征伐象谓灾变云物曰天事恒象是也与谓锡与人物也谋谓谋议也果谓事成与否也至谓至否也雨谓雨否也瘳谓疾瘳否也郑谓征亦云行廵狩也与谓所与共事也果谓以勇决为之
　　以八命者賛三兆三易三梦之占以观国家之吉凶以诏救政
　　注以八命作则以筮梦三者合聚而占之而国家之灾祥皆可以前知者乃诏告扵王俾修政而救之
　　賛佐也以此八事賛王命卜筮叅之以梦非徒占其事之可为与否又佐明其繇之占演其意示国家余事之吉凶使王修政以救之也
　　凡国大贞卜立君卜大封则眡髙作大祭祀则眡髙命凡小事涖卜国大迁大师则贞凡旅陈凡丧事命
　　注大贞大事求正扵卜也卜立君无嫡冡卜可立者卜大封封建诸侯也眡髙眡骨髙可灼之处作以火灼之而作其兆也命命以所卜之事也涖临也大事宗伯涖卜小事则太卜自涖之贞正之扵卜位而不命也陈陈之扵祭所而不卜也丧事命卜葬兆也谨按旧本大贞句立君句大封句作句非也果如此成句则大贞句无所着而作句亦无所承矣此当为大贞卜句谓大有所成则卜之立君卜句重其事则卜之大封则眡髙作句与大祭祀则眡髙命相对始为宜耳贞者正而成终故有定义存焉如成邑定都我二人共贞是也又按贞字乃成定之义程子扵周易乾卦中亦作成字解盖元之所亨至扵贞而始成故也朱子曰正而固正即成字之义固即定字之义特正乃成之余义固即定中之义耳縁物必既成然后能正位扵此从未有不固而可以为定者也是成定二字乃实义也我二人共贞便是说我二人成定此邑不可以正固言也注国有大疑则愿得正有终旧谓问非也国有大疑则以正终卜扵蓍谓之大贞卜立君国无冡嫡卜可立者也大封封建诸侯易所谓利建侯朱子以为皆卜立君之占是也眡可灼处亦宗伯也大事宗伯涖卜卜用之腹骨骨近足者其部髙作谓以火灼之以作兆也命告以所卜之事不视作者大祭祀轻扵大贞也凡小事谓太卜事中差小者非筮人之小事也【大事卜小事筮若事小当入九筮不合入此】涖卜代宗伯也贞正扵卜位也大迁大师又轻扵大祭祀故不亲命陈陈扵馔处而不亲正亦以卜旅又轻扵大迁大师以旅祭非常故也凡丧事筮宅卜日天子卜兆太卜命者重丧礼次大祭祀也凡云命者命之而不作作者其属也凡云作者作之而不命则命者小宗伯也煦按大贞即成事有终之义如周公营洛此大事也谓为我二人共贞是也
　　全氏曰凡卜大贞太卜则眡髙作大祭祀则眡髙命大迁大师则贞旅则陈丧事则命夫大贞者大疑事而求正也卜眡髙者视背之髙者而凿之故曰作煦按疑事求正此解亦当
　　八颂
　　占人掌占以八占八颂以八卦占之八故以眡吉凶凡卜君占体大夫占色史占墨卜人占拆凡卜既事则系币以比其命嵗终则计其占之中否注占人主占蓍之卦兆吉凶者占人亦占以为主将占八命之事先以蓍之而以八颂占之八卦即三易之经卦也八故八事之故也有颂颂者占兆之辞有故故者合之辞以占兆之颂以卦占之故然后两观其从违而断其吉凶也凡卜为卜蓍为也体兆之象也色兆之气也墨兆之广也坼兆之璺也体有吉凶色有善恶墨有大小坼有微明尊者视兆象而已卑者以次详其余焉体色墨坼皆卜而曰凡卜者国之大事既后卜以卜为主也既占则书命卜之辞与礼神之币而系之扵比恊也计占之中否用以进退占人之能否也煦按计其占之中否注谓进退占人之能否恐未必然盖占以八颂则其中与否颂得而主之非占人得而主之也故知计其占之中否当是验其颂之当与不当耳圣人大经大制当别有妙处也八故即征象与谋之八事皆有其故故占之
　　郑氏曰凡大事皆先筮而后卜筮短长主其长者占人兼掌之八八颂八故即太卜邦事作之八命也谓将卜八事先以蓍之是曰八凡之占用卦爻之占用颂辞今言八占八颂者以之吉凶同乎占故占之辞亦名颂也以八卦占之八故者谓八事不卜而徒之八卦即八之卦也君意専欲从不假更卜则以八之卦占其吉凶以告王也
　　全氏曰旣灼得坼则君占其体大夫占色史占墨卜人占坼夫四体犹之四象也色雨霁绎克也墨坼之大坼支兆也有体色兆亦有体色之体色卜师人辨之兆之体色君大夫定之墨者火灼之墨旣灼而覆视之拆大者谓之食墨小者谓之不食拆取其大故以食墨者为吉拆支兆也细微之事委扵卜人其义则断扵君子也煦按体即俯仰倪弇之类君所定也色即青黄赤白之类大夫所定也墨即所刻之方将以容火而致墨此史所定也坼即玉瓦原之类卜人所占也而皆谓为占者皆占中之事也玉藻卜人定防止因事之大小而定其之大小耳
　　又曰夫神物之知人宜莫爽也而有中否者神之格思不可度也卜主五行之相生凡克伐者为杂乱故谓之违旣卜论占墨者本也凡食无不吉体次之贵专一也五行随所见各审所宜一坼一璺得其配皆吉兆也
　　祝辞
　　命曰假尔太有常假尔太有常兹年月日卜者某为某卜某事敢告先卜之神太之灵吉凶臧否罔不周知得则告吉失则告凶唯神灵是从告毕蔵皆如筮仪
　　曲礼曰甲敝则埋之白虎通曰筮败则埋之谨按此辞恐后人补作者也观蔵在旣卜之后可知矣以上自伏羲而来至周末所防如此乃蓍策之说易学启考正已详而卜独无焉今防经传及前儒所注释考订扵此悉仍旧注是者存之否者辨之葢欲存一二扵千百云尔然卜虽则失传而理防可据所谓乐其可知者在此我爱其礼者亦在此也安得尽谓不传哉
　　总论古者卜之法先须选逮及春日衅而攻之然后蔵以待用卜时先用契刀开腰金之上而为方形其开也必分春夏秋冬按四兆而开之是为开之四兆旣开矣乃灼之以火其灼处必在契刻之上故曰焌契旣灼矣必将有火迹出焉故曰定墨火迹旣入于板则其拆必见拆见扵方形之中与出扵方形之外乃始有食墨不食墨之分故有食墨之説拆之所见其中为身逼近千里者为首舒而向扵外者为足或直或斜或麄防细或髙或下或仰或覆乃始用史记及经之诸占以分别之此卜之大约也
　　此上歴考诸书存其大槩以俟博雅君子考订焉至玉灵秘本乃时下所习亦采而附之者所谓礼失而求诸野也然其形像断法尽有与史记所征黙相符契幸无以鄙俚而忽之



　　卜法详考卷一
　　钦定四库全书
　　卜法详考卷二
　　礼部侍郎胡煦撰
　　防传【司马索隠曰防传有录无书褚少孙之所补也】
　　太史公曰自古圣王将建国受命兴动事业何尝不寳卜筮以助善唐虞以上不可记矣自三代之兴各据正祥涂山之兆从而夏启世飞燕之卜顺故殷兴百谷之筮吉故周王王者决定诸疑叅以卜筮断以蓍不易之道也蛮夷氐羗虽无君臣之序亦有决疑之卜或以金石或以草木国不同俗然皆可以战伐攻撃推兵求胜各信其神以知来事【今之西羗闻有以羊肋骨卜者与卜相似皆其遗制也】畧闻夏殷欲卜者乃取蓍已则弃去之以为藏则不灵蓍乆则不神至周室之卜官常寳藏蓍又其小大先后各有所尚要其归等耳或以为圣王遭事无不定决疑无不见其设稽神求问之道者以为后世衰防愚不师智人各自安化分为百室道而无垠故推归之至微要洁于精神也或以为昆虫之所长圣人不能与争其处吉防别然否多中于人至髙祖时因秦太卜官天下始定兵革未息及孝恵享国日少吕后女主孝文孝景因袭掌故未遑讲试虽父子畴官世世相传其精微深妙多所遗失至今上即位博闻艺能之路悉延百端之学通一技之士咸得自効絶伦超竒者为右无所阿私数年之间太卜大集防上欲击匈奴西攘大宛南収百越卜筮至预见表象先圗其利及猛将推锋执节获胜于彼而蓍时日亦有力于此上尤加意赏赐至或数千万如邱子眀之属富溢贵宠倾于朝廷至以卜筮射左道巫蛊时或颇中素有眦睚不快因公行诛恣意所伤以破族灭门者不可胜数百僚荡恐皆曰防能言后事觉奸穷【煦按此当是究字之讹】亦诛三族夫摓防定数【徐广曰摓音逢一作逹○索隠曰摓谓两手执蓍分而扐之故云摓防煦按摓即捧字也】灼观兆变化无穷是以择贤而用占焉可谓圣人重事者乎周公卜三而武王有瘳纣为虐而元不占晋文将定襄王之位卜得黄帝之兆【左传曰遇黄帝战于阪泉之兆】卒受彤弓之命献公贪骊姬之色而兆有口象其祸竟流五世楚灵将背周室卜而逆【左传曰灵王卜曰余尚得天下不吉投訽天而呼曰是区区者而不予畀余必自取之索隠曰訽必切】终被干溪之败兆应信诚于内而时人眀察见之于外可不谓两合者哉君子谓夫轻卜筮无神眀者悖逆人道信祯祥者鬼神不得其正故书建稽疑五谋而卜筮居其二五占从其多眀有而不専之道也余至江南观其行事问其长老云千嵗乃逰莲叶之上蓍百茎共一根又其所生兽无虎狼草无毒螫江旁家人常畜饮食之以为能导引致气有益于助衰养老岂不信哉
　　太史公多闻时去古未远宜其得实乃犹为此疑信之之语俾不传者盖有由焉一则春秋战国之君悉好争鬬必于取胜当时纵横防士之邪説隂中时君必欲自遂其私若主蓍将卜筮吉则为不吉则不为此周秦之时势然也一则因髙祖吕氏孝恵文景因袭掌故不知蓍为重失于考求致令精微深妙多所遗失一因汉武博求太卜大集之后发巫蛊之事咸以为能言又当汉武诛夷太重百僚伤恐惧筮言其事乃遂不此固汉武时然也然今之知有卜犹頼太史公防一耳
　　禇先生【名少孙】补节畧曰臣以通经术受业博士治春秋以髙第为郎幸得宿卫出入宫殿中十有余年窃好太史公太史公之曰三王不同四夷各异卜然各以决吉防畧闚其要故作防列传臣徃来长安中求防列传不能得故之太卜官闻掌故文学长老习事者写取防卜事编于下方闻古五帝三王发动举事必先决蓍曰【索隠曰此即太卜所得古之说也】下有伏灵上有兎丝上有捣蓍【索隠曰捣音逐防反捣蓍即藂蓍捣古稠字】下有神所谓伏灵者在兎丝之下状似飞鸟之形新雨已天清静无风以夜捎兎丝去之即以簼烛此地【徐广曰簼笼也盖然火而笼罩其上也音沟】烛之火灭即记其处以新布四丈环置之眀即掘取之入四尺至七尺得矣过七尺不可得伏灵者千嵗松根也食之不死闻蓍生满百茎者其下必有神守之其上常有青云覆之曰天下和平王道得而蓍茎长丈其丛生满百茎方今世取蓍者不能中古法度不能得满百茎长丈者取八十茎以上蓍长八尺即难得也人民好用卦者取满六十茎以上长满六尺者即可用矣记曰能得名者财物归之家必大富至千万一曰北斗二曰南辰三曰五星四曰八风五曰二十八宿六曰日月七曰九洲八曰玉凡八名图各有文在腹下文云云者此某之也畧记其大指不写其图取此不必满尺二寸民人得长七八寸可寳矣今夫珠玉寳器虽有所深藏必见其光必出其神眀其此之谓乎故玉出于山而木润渊生珠而岸不枯者【徐广曰一无不字许氏说淮南以为滋润钟于眀珠致令岸枯也】润泽之所加也眀月之珠出于江海藏于蚌中蚗蠪伏之【徐广曰许氏说淮南云蚗蠪龙属也音决○索隠曰蚗当为蛟蠪音龙注音决误也】王者得之长有天下四夷賔服能得百茎蓍并得其下以卜者百言百当足以决吉凶神出于江水中庐江郡常嵗时贡生长尺二寸者二十枚输太卜官因以吉日剔取其腹下甲千嵗乃满尺二寸王者发军行将必鑚庙堂之上以决吉凶今髙庙中有室藏内以为神寳曰取前足臑骨穿佩之【徐广曰臑音乃毛切臑臂○索隠曰臑音乃髙切一音乃导切】取置室西北隅悬之以入深山大林中不惑臣为郎时见万毕石朱方曰有神在江南嘉林中【索隠曰按万毕术中有石朱方方中说嘉林中故云传曰】嘉林者兽无虎狼鸟无鸱枭草无毒螫野火不及斧斤不至是为嘉林在其中常巢于芳莲之上左胁书又曰甲子重光【徐广曰子一作于】得我者匹夫为人君有土正【徐广曰正长也为有土之官长】诸侯得我为帝王求之于白蛇蟠杅【徐广曰一孤切】林中者斋戒以待譺然【索隠曰按林名曰白蛇蟠杅林藏其中杅音乌谓白蛇常蟠杅此林中也譺音嶷言求者斋戒以待恒譺然也】状如有人来告之因以醮酒佗髪【徐广曰佗一作被○索隠曰佗音徒我切谓被髪也】求之三宿而得由是观之岂不伟哉故可不敬欤南方老人用支床足行二十余嵗老人死移床尚生不死能行气导引问者曰至神若此然太卜官得何为輙杀取其甲乎近世江上人有得名畜置之家因大富与人议欲遣去人教杀之勿遣遣之破人家见梦曰送我水中无杀吾也其家终杀之杀之后身死家不利人民与君王者异道人民得名其状类不宜杀也以徃古故事言之古眀王圣主皆杀而用之宋元王时得亦杀而用之谨连其事于左方令好事者观择其中焉
　　宋元王二年江使神使于河至于泉阳渔者豫且举网得而囚之【且子余切】置之笼中夜半见梦于宋元王曰我为江使于河而幕网当吾路泉阳豫且得我我不能去身在患中莫可告语王有徳义故来告诉【以上御暮韵通用】元王惕然而悟乃召博士卫平而问之曰今寡人梦见一丈夫延颈而长头衣元绣之衣而乗辎车来见梦于寡人曰我为江使于河而幕网当吾路泉阳豫且得我我不能去身在患中莫可告语王有徳义故来告诉是何物也卫平乃援式而起【徐广曰式音勅】仰天而视月之光观斗所指定日处郷规矩为辅副以权衡四维已定八卦相望视其吉凶介虫先见【衡寒刚切阳韵煦按此亦一术也而后世无知之者何也】乃对元王曰今昔壬子【索隠曰今昔犹昨夜也以今日言之谓昨夜为今昔】宿在牵牛河水大防鬼神相谋汉正南北江河固期南风新至江使先来白云壅汉万物尽留斗柄指日使者当囚元服而乗辎车其名为王急使人问而求之【期渠尤切居尤切尤韵】王曰善王乃使人驰而徃问泉阳令曰渔者防何家名谁为豫且豫且得且梦于王王故使我求之泉阳令乃使吏按籍视图水上渔者五十五家上流之庐名曰豫且【斤于切求疆扵切鱼韵】泉阳令曰诺乃与使者驰而问豫且曰今昔汝渔何得曰夜半时举网得使者曰今安在曰在笼中使者曰王知子得故使我求之豫且曰诺即系而出之笼中献使者使者载行出扵泉阳之门正昼无见风雨晦云盖其上五采青黄云雨并起风将而行入扵端门见扵东箱身如流水润泽有光望见元王延颈而前三歩而止缩颈而却复其故处元王见而怪之问卫平曰见寡人延颈而前以何望也缩颈而复是何当也【漠阳切行寒刚切阳韵】卫平对曰在患中而终昔囚王有徳义使人活之今延颈而前以当谢也缩颈而却欲亟去也【谢祥豫切御韵】元王曰善哉神至如此乎不可乆趣驾送勿令失期【居尤切见前尤韵】卫平对曰者是天下之寳也先得此者为天子且十言十当十战十胜生扵深渊长扵黄土知天之道眀扵上古【虞韵】防三千嵗不出其域安平静正动不用力夀蔽天地莫知其极与物变化四时变色居而自匿伏而不食春苍夏黄秋白冬黒眀扵隂阳审扵刑徳【职韵】先知利察扵祸福以言而当以战而胜王能寳之诸侯尽服王勿遣也以安社稷【屋韵】元王曰甚神灵降扵上天陷扵深渊在患难中以我为贤徳厚而忠信故来告寡人【人如延切先韵】寡人若不遣也是渔者也渔者利其肉寡人贪其力下为不仁上为不徳君臣无礼何从有福寡人不忍奈何勿遣【职韵】卫平对曰不然臣闻盛徳不报重寄不归天与不受天夺之寳令周流天下还复其所上至苍天下薄泥途【寳彼五切途动五切语韵】还遍九州未尝愧辱无所稽留今至泉阳渔者辱而囚之王虽遣之江河必怒务求报自以为侵因神与谋【尤韵】滛雨不霁水不可治若为枯旱风而扬埃蝗虫生百姓失时王行仁义其罸必来此无他故其崇在后悔之岂有及哉王勿遣也【埃扵希切来陵之切哉牋西切支韵】元王慨然而叹曰夫逆人之使絶人之谋是不乎取人之有以自为寳是不疆乎寡人闻之暴得者必暴亡疆取者必后无功桀纣疆身死国亡【功姑黄切阳韵】今我聼子是无仁义之名而有暴强之道江河为汤武我为桀纣未见其利恐离其咎寡人狐疑安事此寳【道他口切寳补苟切有韵】趣驾送勿令乆留卫平对曰不然王其无患天地之间累石为山髙而不壊地得为安故云物或危而顾安或轻而不可迁或忠信而不如诞谩【徐广曰诞一作訑音土和切○索隠曰诞音由烂切谩音漫又并如字】或丑恶而宜火官或美好佳丽而为众人患非神圣人莫能尽言春秋冬夏或暑或寒寒暑不和贼气相奸同嵗异节其时使然
　　元王大恱而喜扵是元王向日而谢再拜而受择日斋戒甲乙最良乃刑白雉及与骊羊以血灌扵坛中央以刀剥之身全不伤脯酒礼之横其腹肠荆支卜之必制其创理逹扵理文相错迎使工占之所言尽当邦福重寳【徐广曰福音副藏也】闻扵旁乡杀牛取革被郑之桐【徐广曰牛革桐为鼓也】草木毕分化为甲兵战胜攻取莫如元王元王之时卫平相宋宋国最强之力也【迎语畺切桐徒黄切兵逋旁切阳韵】故云神至能见梦扵元王而不能自出渔者之笼身能十言尽当不能通使扵河还报扵江贤能令人战胜攻取不能自解扵刀锋【江姑红切东韵】免剥刺之患圣能先知亟见而不能令卫平无言言事百全至身而挛当时不利又焉事贤贤者有恒常士有适然是故眀有所不见聼有所不闻人虽贤不能左画方右画圆日月之眀而时蔽扵浮云羿名善射不如雄渠蠭门【新序曰楚雄渠子夜行见伏石当道必为虎而射之应没羽淮南子曰射者重以逄门子之巧刘韵七畧有蠭射法也】禹名为辨智而不能胜鬼神地柱折天故无椽又奈何责人于全【闻无沿切云于元切门民坚切神时连切光韵】孔子闻之曰神知吉防而骨直空枯【正义曰凡其骨空中而枯也直语发声也今河东亦然】日为徳而君扵天下辱扵三足之乌月为刑而相佐见食扵虾蟇猬辱扵鹊【郭璞曰猬能制虎见鹊仰地淮南万毕曰鹊令猬反腹者猬憎其意而心恶之也】腾蛇之神而殆扵即且【郭璞曰腾蛇龙属也蝍蛆似蝗大腹食蛇脑也○正义曰即津日切且则余切即吴公也状如蚰蜒而大黒色】竹外有节理中直空虗松栢为百木长而守门闾日辰不全故有孤虚【甲乙谓之日子丑为之辰孤虚即空亡也空者为孤对空为虚煦按孤虚之法当云空者为虚对空者为孤刘韵七畧有风后孤虚二十卷○正义曰按嵗月日时孤虚并得上法也】黄金有疵白玉有瑕事有所疾亦有所徐物有所拘亦有所据罔有所数亦有所疎人有所贵亦有所不如【蟇晡切虾洪孤切据斤扵切鱼韵】何可而适乎物安可全乎天尚不全故世为屋不成三瓦而陈之【徐广曰一云为屋成欠三瓦而栋之也○索隠曰刘氏云陈犹居也注作栋音都贡切○正义曰言为屋不成欠三瓦以应天犹陈列而居之】以应之天天下有阶物不全【正义曰言万物及日月天地皆不能全喻之不全也】乃生也【生松宣切先韵吴棫曰防全篇皆韵韩文公元和圣徳诗此日足可惜诗亦止用一韵拟史记防传则能读此诗能读此诗则能读张籍祭退之诗】
　　禇少孙曰渔者举网而得神自见梦宋元王元王召博士卫平告以梦状平运式定日月分衡度定吉凶占与物色同平諌王留神以为国重寳美矣古者筮必称者以其令名所从来乆矣余述而为传
　　三月　　二月　　　正月【正义曰言正月二月三月右转周环终十二月者日月之腹下十二黒防为十二月者二十八宿也】十二月　　十一月【中关内髙外下○正义曰此等下至首俛大者皆卜兆之状也】四月首仰【索隠曰音鱼两切谓兆首仰起】足开　　肣开【索隠曰音琴肣谓兆足敛也】首俛大【索隠曰俛音免兆首伏也】五月　　横吉　　首俛大【正义曰俛音免谓兆首伏而大】六月　　七月　　八月九月　　十月
　　一谨按此必古之圆图以子午巳亥分别隂阳故一顺一逆如此司马氏省之仅录其文耳一嵗之隂阳自四月五月而分故四月五月之下各着其象以总之大要属阳则开而仰属隂则横而俛也
　　一卜禁日子亥戌不可以卜及杀日中如食已卜暮昏之徼也【索隠曰徼音呌谓徼绕不眀也】不可以卜庚辛可以杀及以鑚之常日旦袚【索隠曰袚音废又音拂】先以清水澡之以卵祓之【正义曰以鸡卵摩而祝之】乃持而遂之若尝以为祖【徐广曰一作视○索隠曰祖法也言以为常法】人若已卜不中皆祓之以卵东向立灼以荆若刚木【索隠曰按古之灼取生荆枝及生坚木烧之斩断以灼】土卵指之者三【徐广曰土一作十一○正义曰言卜不中以土为卵三度指之三周绕之周厌不祥也】持以卵周环之祝曰今日吉谨以粱卵焍黄【索隠曰粱米也卵鸡子也焍木也音次第之第言烧荆枝更逓而灼故有焍名一音梯言灼之以渐如有阶梯也黄者以黄绢褁粱卵以祓也必以黄者中之色主土而信故用鸡也○正义曰焍音题焍燋也言以粱米鸡卵祓去之不祥令灼之不焦不黄若色焦及黄卜之不中也】祓去玉灵之不祥玉灵必信以诚如万事之情辩兆皆可占不信不诚则焼玉灵扬其灰以徴【当是惩字】后其卜必北向龟甲必尺二寸
　　卜先以造【音灶】灼鑚【索隠曰造谓烧荆之处物若木也】鑚中已又灼首各三又复灼所鑚中曰正身灼首曰正足【徐广曰一作止】各三即以造三周祝曰假之玉灵夫子【索隠曰尊神而为之作号】夫子玉灵荆灼而心令而先知而上行于天下行扵渊诸灵数箣【徐广曰音防○索隠曰数音所具切箣音近防或刺是防之别名】莫知汝信今日良日行一良贞【徐广曰行一作身】其欲卜某即得而喜不得而悔即得发乡我身长大手足収人皆上偶不得发乡我身挫折中外不相应手足灭去【煦按挫折者短小不得舒展也】灵卜祝曰假之灵五筮五灵不知神之灵知人死知人生某身良某欲求某物即得也头见足发内外相应即不得也头仰足肣内外自随可得占【按此三字羡】卜占病者祝曰今某病困死首上开内外交骇身节折【按身节折当是两断之折】不死身仰足肣【肣谓兆足敛也】卜病者祟曰今病有祟无呈【按当落兆字】无祟有呈兆有中祟有内外祟有外卜系者出不出不出横吉安若出足开首仰有外【谨按横形属土横吉安即横折而平者也静象也外者有余扵所刻之分也】
　　卜求财物其所当得得首仰足开内外相应即不得呈兆首仰足肣【谨按下仰字或当为俛字肣也者俛而微缩者也史记止言足肣而呉中卜法低伏管落垂尖皆肣之类也史记止言足开而呉中卜法髙仰发豁飘扬皆开之类也】
　　卜有卖有买臣妾牛马得之首仰足开内外相应【相应者或内外均也】不得首仰足肣呈兆若横吉安【谨按下仰字或当为俯字史记止言首仰而呉卜中髙大皆仰之类也史记止言首俛而呉卜中低伏皆俛之类也】
　　卜击盗聚若干人在某所今某将卒若干人徃击之当胜首仰足开身正内自桥外下不胜足肣首仰身首【徐广曰一作简】内下外髙【煦按内为已外为人桥也者内髙外下之象内桥外下我髙而人卑也故胜内下外髙者反是故不胜】
　　卜求当行不行行首【或落仰字】足开不行足肣首仰若横吉安安不行【横安静象也横之为象以方圆平直论则为土】
　　卜徃击盗当见不见见首仰足肣有外不见足开首仰【谨按有外者拆过其墨也】
　　卜徃盗见不见见首仰足肣肣胜有外不见足开首仰【下肣字羡此当是上文重出或司马杂集诸书之文故一二字微有不同】
　　卜闻盗来不来来外髙内下足肣首仰不来足开首仰若横吉安期之自次【末句不可解】
　　卜迁徙去官【此字当羡】不去去足开有肣外首仰不去自去【自去二字当羡】即足肣呈兆若横吉安【外首仰或大者向外也首向外则足向内故为去象】
　　卜居官尚吉不吉【当少吉字】呈兆身正若横吉安不吉身节折【若木枝之折两开也】首仰足开【横静吉之象节两开之象开行象也煦按此止以静正为吉也】卜居室家吉不吉吉呈兆身正若横吉安不吉身节折首仰足开【此以静正为吉故不欲开】
　　卜嵗中禾稼熟不熟熟首仰足开内外自桥外自垂【颖实之象也】不熟足肣首仰有外
　　卜嵗中民疫不疫疫首仰足肣身节有疆外【有字或折字之讹疆外者外疆则内弱也】不疫身正首仰足开【此舒泰之象也】
　　卜嵗中有兵无兵无兵呈兆若横吉安有兵首仰足开身作外疆【此下或落有字】情【身作者惊动之象外疆者兵冦之象情字或讹或有缺文外兆图云有情者回头也】
　　卜见贵人吉不吉吉足开首仰身正内自桥【皆舒防之象】不吉首仰身节折足肣有外若无渔【皆挫折别图之象下占同呉卜有钓竿形及罗网形恐即渔也当更详之】
　　卜请谒于人得不得得首仰足开内自桥不得首仰足肣有外
　　卜追亡人当得不得得首仰足肣内外相应不得首仰足开若横吉安【足肣不能行之象内外相应得遇之象足开行象横阻象】
　　卜渔猎得不得得首仰足开内外相应不得足肣首仰若横吉安【与上占同但上以得为足肣不得为足开此以得为足开不得为足肣耳】
　　卜行遇盗不遇遇首仰足开身节折外髙内下不遇呈兆
　　卜天雨不雨雨首仰有外外髙内下不雨首仰足开若横吉安
　　卜天雨霁不霁霁呈兆足开首仰【舒展者属阳】不霁横吉【収敛安静者属隂此上乃古者分类占拆之法】
　　命曰横吉安以占病病甚者一日不死不甚者卜曰【此当是日字】瘳不死系者重罪不出轻罪环出过一日不出乆毋伤也求财物买臣妾马牛一日环得过一日不得不得【此二字衍】行者不行来者环至过食时不至不来击盗不行行不遇闻盗不来徙官不徙【皆静象也】居官家室皆吉【宜静也】嵗稼不熟民疾疫无疫嵗中无兵见人行不行不喜请谒人不行不得【此上三句当有讹误】追亡人渔猎不得行不遇盗雨不雨霁不霁【谨按此横吉安一象之总占也横吉安者首身足皆无开仰之形故其象为静其应在一日之内过一日不应矣环旋也命曰之上古当有图或作史时已失之】
　　命曰呈兆病者不死系者出行者行【此欲出行也】来者来市买得追亡人得过一日不得问行者不到【此占来人也呈兆之象无眀文前曰来者来此曰问行者不到不可解】
　　命曰柱彻【柱者立木也】卜病不死系者出行者行来者来而市买不得忧者毋忧追亡人不得【此象或直出而食墨者也】
　　命曰首仰足肣有内无外占病病甚不死【内强也】系者解求财物买臣妾马牛不得【外不应也】行者闻言不行来者不来闻盗不来闻言不至徙官闻言不徙【外不应也】居官有忧居家多灾嵗稼中熟民疾疫多病嵗中有兵闻言不开见贵人吉请谒不行行不得善言追亡人不得渔猎不得行不遇盗雨不雨甚霁不霁故其莫字皆为首备问之曰备者仰也故定以为仰此私记也【煦按故其莫字之下当是古注未删而误存其半也莫字亦误中熟者半熟也雨不雨齐不霁或兆之朦昧不分者也】
　　命曰首仰足肣有内无外占病病甚不死系者不出【与上文不同】求财买臣妾不得行者不行来者不来【与上叚同】击盗不见【比上叚多此句】闻盗来内自惊不来【比上叚少一句】徙官不徙居官家室吉【与上文不同】嵗稼不熟【与上文不同】民疾疫者病甚嵗中无兵【与上文不同】见贵人吉请谒追亡人不得亡财物财物不出得渔猎不得行不遇盗雨不雨霁不霁凶【此与上文似重出而中畧参差或史记杂取两书而并存之也】
　　命曰呈兆首仰足肣【后有呈兆首仰足开之象】以占病不死系者未出求财物买臣妾马牛不得行不行来不来击盗不相见闻盗来不来徙官不徙居官乆多忧居家室不吉嵗稼不熟民病疫嵗中毋兵见贵人不吉请谒不行渔猎得少行不遇盗雨不雨霁不霁不吉
　　命曰呈兆首仰足开【此动象也】以占病病笃死系囚出求财物买臣妾马牛不得行者行来者来击盗不见盗闻盗来不来徙官徙居官不乆居家室不吉嵗稼不熟民疾疫有而少嵗中无兵见贵人不见吉请谒追亡人渔猎不得行遇盗雨不雨霁小吉【据后文小字或是不字】
　　命曰首仰足肣以占病不死系者乆无伤也求财物买臣妾马牛不得行者不行击盗不得来者来闻盗来徙官闻言不徙居家室不吉嵗稼不熟民疾疫少嵗中毋兵见贵人得见请谒追亡人渔猎不得行遇盗雨不雨霁不霁吉
　　命曰首仰足开有内以占病者死系者出求财物买臣妾马牛不得行者行来者来击盗行不见盗闻盗来不来徙官徙居官不久居家室不吉嵗孰民疾疫有而少嵗中无兵见贵人不吉请谒追亡人渔猎不得行不遇盗雨霁霁小吉不霁吉
　　命曰横吉内外自桥以占病卜曰【当是日字】毋瘳死系者毋罪出求财物买臣妾马牛得行者行来者来击盗合交等闻盗来来徙官徙居家室吉嵗熟民疫无疾嵗中无兵见贵人请谒追亡人渔猎得行遇盗雨霁雨霁大吉命曰横吉内外自吉【此吉字当误其象当与桥反】以占病病者死系不出求财物买臣妾马牛追亡人渔猎不得行者不来击盗不相见闻盗不来徙官徙居官有忧居家室见贵人请谒不吉嵗稼不熟民疾疫嵗中无兵行不遇盗雨不雨霁不霁不吉【此凶象也】
　　命曰渔人以占病者病者甚不死系者出求财物买臣妾马牛击盗请谒追亡人渔猎得行者行来【此字衍文不然则其下当有者来二字】闻盗来不来徙官不徙居家室吉嵗稼不熟民疾疫嵗中无兵见贵人吉行不遇盗雨不雨霁不霁吉【渔也者或钓丝罾网之形也又或枝上出乃俯而下屈如渔人亦未可知也】
　　命曰首仰足肣内髙外下以占病病者甚不死系者不出求财物买臣妾马牛追亡人渔猎得行不行来者来击盗胜徙官不徙居官有忧无伤也居家室多忧病嵗大熟民疾疫嵗中有兵不至见贵人请谒不吉行遇盗雨不雨霁不霁吉
　　命曰横吉上有仰下有柱病乆不死系者不出求财物买臣妾马牛追亡人渔猎不得行不行来不来击盗不行行不见闻盗来不来徙官不徙居家室见贵人吉嵗大熟民疾疫嵗中无兵行不遇盗雨不雨霁不霁大吉命曰横吉揄仰以占病不死系者不出求财物买臣妾马牛至【此字当羡】不得行不行来不来击盗不行行不见闻盗来不来徙官不徙居官家室见贵人吉嵗熟嵗中有疾疫无兵请谒追亡人不得渔猎至不得行不得行不遇盗雨霁不霁小吉【揄与桥反上弓也】
　　命曰横吉下有柱以占病病甚不【此字当羡】环有瘳无死系者出求财物买臣妾马牛请谒追亡人渔猎不得行【此字或当属上句不然则羡】来不来击盗不合闻盗来来徙官居官吉不乆居家室不吉嵗不熟民无疾疫嵗中无兵见贵人吉行不遇盗雨不雨霁小吉
　　命曰载所【当有讹误或落正字】以占病环有瘳无死系者出求财物买臣妾马牛请谒追亡人渔猎得行者行来者来击盗相见不相合闻盗来来徙官徙居家室忧见贵人吉嵗熟民无疾疫嵗中无兵行不遇盗雨不雨霁霁吉【载者仰而有所受也】
　　命曰根格以占病者不死系乆无伤求财物买臣妾马牛请谒追亡人渔猎不得行不行来不来击盗盗行不合闻盗不来徙官不徙居家室吉嵗稼中民疾疫无死见贵人不得见行不遇盗雨不雨大吉【此或静象也】
　　命曰首仰足肣外髙内下卜有忧母伤也行者不来病乆死求财物不得见贵人者吉
　　命曰外髙内下卜病不死有祟而市买不得居官家室不吉行者不行来者不来系者无伤吉
　　命曰头见足发有内外相应以占病者起系者出行者行来者来求财物得吉【头见者或由千里而外出也此当为全吉之占】
　　命曰呈兆【呈兆或在所刻之上外出而仰者也】首仰足开【前有呈兆首仰足开一象】以占病病甚死系者出有忧求财物买臣妾马牛请谒追亡人渔猎不得行不行【与前文不同】来不来【与前文不同】系盗不合闻盗来来【与前文不同】徙官居官家室不吉嵗恶民疾疫无死嵗中毋兵见贵人不吉行不遇盗【与前文不同】雨不雨霁不【据前文当是小字】吉
　　命曰呈兆首仰足开外髙内下以占病不死有外祟系者出有忧求财物买臣妾马牛相见不会行行来闻言不来系盗胜闻盗来不来徙官居官家室见贵人不吉嵗中民疾疫有兵请谒追亡人渔猎不得闻盗遇盗雨不雨霁凶【霁字当是大晴之义凶字当是释总象】
　　命曰首仰足肣身折内外相应【内外相应或内与外长短小大同也或内外相向也】以占病病甚不死系者乆不出求财物买臣妾马牛渔猎不得行不行来不来击盗有用胜闻盗来来徙官不徙居官家室不吉嵗不熟民疾疫嵗中有兵不至见贵人喜请谒追亡人不得遇盗凶
　　命曰内格外垂行者不行来者不来病者死系者不出求财物不得见人不见大吉【此凶象也何云大吉大字或是不字】
　　命曰横吉内外相应自桥揄仰上柱上柱足足肣以占病病甚不死系不抵罪求财物买臣妾马牛请谒追亡人渔猎不得行不行来不来居官家室见贵人吉徙官不徙嵗不大熟民疾疫有兵有兵不防行遇盗闻言不见雨不雨霁霁大吉
　　命曰头仰足肣内外自随卜忧病者甚不死居官不得居行者行来者不来求财物不得求人不得吉
　　命曰横吉下有柱卜来者来卜曰【当是日字】即不至未来卜病者过一日母瘳死行者不行求财物不得系走出【走字或是者字】
　　命曰横吉内外自举以占病者乆不死系者乆不出求财物得而少行者不行来者不来见贵人见吉
　　命曰内髙外下疾轻足发【疾字当悮】求财物不得行者行病者有瘳系者不出来者来见贵人不见吉
　　命曰外格求财物不得行者不行来者不来系者不出不吉病者死求财物不得见贵人见吉【格者或阻隔不通之象也】命曰内自举外来正足发【当落行字】者行来者来求财物得病者乆不死系者不出见贵人见吉
　　命曰之上必当有象下文称此亦当有象然而称命称此不同者或当时所传之书不同司马氏并存之故其文法亦异
　　此横吉上柱外内内【此字当羡】自举足肣以卜有求得病不死系者无伤未出行不行来不来见人不见百事尽吉【按凡言此者必当时有象而系之以词今无象特存其占耳】
　　此横吉上柱外内自举柱足以作以卜有求得病死环起系留无伤环出行不行来不来见人不见百事吉可以举兵
　　此挺诈有外以卜有求不得病不死数起系祸罪闻言无伤行不行来不来【挺诈者中有余也】
　　此挺诈有内以卜有求不得病不死数起留祸罪无伤系出行不行来者不来见人不见
　　此挺诈内外自举以卜有求得病不死系无罪行行来来田贾市渔猎尽喜
　　此狐狢以卜有求不得病死难起系留无罪难出可居宅可娶妇嫁女行不行来不来见人不见有忧不忧【外兆图作狐络谓厚而不辨也】
　　此狐彻【经作狐徼】以卜有求不得病者死系留有抵罪行不行来不来见人不见言语定百事尽不吉【外兆图作狐徼厚而中通也】
　　此首俯足肣身节折以卜有求不得病者死留系有罪望行者不来行行来不来见人不见【凡足肣而云首仰者或当皆为首俯】此挺【或落诈字】内外自垂以卜有求不晦【此字当讹】病不死难起系留无罪难出行不行来不来见人不见不吉
　　此横吉揄仰首俯以卜有求难得病难起不死系难出无伤也可居家室以娶妇嫁女【外兆图曰揄者上弓也】
　　此横吉上柱载正身节折内外自举以卜病者卜日不死其一日乃死
　　此横吉上柱足肣内自举外自垂以卜病者卜日不死其一日乃死
　　为人病首俯足诈有外无内病者占未巳急死卜轻失大一日不死
　　首仰足肣以卜有求不得以系有罪人言语恐之无伤行不行见人不见
　　大论曰外者人也内者自我也外者女也内者男也首俛者忧大者身也小者枝也大法病者足肣者生足开者死行者足开至足肣者不至行者足肣不行足开行有求足开得足肣者不得系者足肣不出开出其卜病也足开而死者内髙而外下也【归有光云此虽禇先生所补存之可以见太卜之旧但似秦汉间书非三代书也】
　　煦曰自三月以下至此皆史记之全文古占法也卜考删去今补録之间释一二义以备叅考焉
　　经
　　甲乙【金兆】正形云甲乙象一头髙身旺足管是为正当依乡之兆否则抝乡其抝处是动详其爻占断以吉凶【甲乙者内之右外之左也】
　　丙丁【火兆】正形云丙丁象丁头足齐平是为正当依乡之兆否则为抝乡其抝处是动详以爻占断以吉凶【丙丁者内之左外之右也】
　　腰金甲乙【水兆】正形云头平身直旺足管如鵞眉覆月之状是为正当依乡之兆否则抝乡其抝处是动详以断之【内之后右外之后左】
　　腰金丙丁【木兆】正形亦如腰金甲乙同【内之后左外之后右】
　　上乡木兆【一名坐脉】正形云宜如木形而活根柱坚牢而麄是为正当依乡或头野或头囬或头就或身靠或身空防所占事情如何祷祝【占之法先当以祝请者为凖】否则为抝乡其抝处动也
　　下乡倒龙【木兆名悬针】正形云如上木兆同倒龙者如倒挂龙也其形要活又名悬针者如倒挂针也其形要直二名总言直而活也有云下木兆者盖二兆者俱属木其形无二也否则抝乡其抝处便是动防其动而断之【按此皆以抝者为动】
　　兜才【二边俱是火兆】正形云此卦乃水乡发火故要头起身重足发如仰月形又如船载物形故名兠才也详其爻占断以吉凶
　　春灼后左夏灼前左秋灼前右冬灼后右其后左者乃下丙丁也【即腰金丙丁】是寅邜之位故为木兆前左者乃上丙丁也是巳午之位故为火兆前右者乃上甲乙也是申酉之位故为金兆后右者乃下甲乙也是亥子之位故为水兆
　　轻清者细【或落而字】身静秀丽也【轻清宜占脱事宜求晴不宜求雨外兆图作身静而细】
　　平者头足无髙下也【即史记横吉安】
　　直者不曲也不斜也【平直事湏逢吉平安无咎】
　　伏者头足垂下也【伏凡事见迟难脱亦难成病难痊】
　　髙者头易起也【髙头小见成宜进身无咎足髙宜财价髙】
　　低者头之垂也【低头无气身主迟足无气价防】
　　野者头向外不回顾也【野难成好脱宜出占吉不吉凶不凶】
　　就者向内不背也【就易成难脱宜入】
　　回者头髙而再转也【回易成难脱宜进】
　　临者头低也【低同占】
　　戴白头之白也【戴白主体废主孝服】
　　垂者伏也低也【低同占】
　　纎活反足而回换也【纎活凡事皆吉】
　　有情回顾和顺也【有情凡事吉】
　　昻者起仰也髙也
　　漤如水滴下也浑蒙也【漤虽迟滞宜占财田占病主重】
　　休囚者蒙昧也【休囚凡事不利】
　　生我者吉克我者凶【暗作事暗损煦按此上或落暗之一解】
　　旺相者洪润明静也【洪谋事有气明作事皆利】
　　抝者不依乡也【抝凡事皆不利】
　　乖违者抝乡也【乖违主事皆不利也谨按此上皆言首也】
　　静者六爻不动也【静不宜求动宜求静只守旧】
　　折者四疉也【折凡事转折进退迂逥】
　　折者断也【折凡事不利旺中有损】
　　颠狂者起伏大也
　　枯朽者休囚也【枯朽凡事暴凶】
　　衰者无力细微也
　　震者大动也【震有吉有凶不能静】
　　驿者微动也【驿与健同不宜守旧谨按此上皆言身也】
　　豁者喜也召也【豁宜脱事不宜成事防走不宜止外兆圗作开发也】
　　发者大起也【豁同用】
　　落者足垂垂也【垂同用】
　　滞者足下重也【滞凡事迟滞不宜脱事按此上言足】
　　蕾者如疉蕾也绵续也【蕾下凶上吉绵当另为一象】
　　蛀者如防生木昻者欲上也【蛀凡事不利昻当另为一象】
　　促者折折也【促与折同凡事不长】
　　纵横者枝利也【纵横骇杂不顺阻碍兆颂图利作乱当从兆颂图】
　　窕者进退之形也【窕进退凡事未有一定】
　　枝者生枝也【枝有吉有凶按此皆言足上之枝】
　　浮者微起也【发同占】
　　脱者发不管也【与落稍同兆颂圗作落也枝下垂漏亦落也】
　　钤者平伏清欹而管也【钤难脱宜成也煦按此当是肣字】
　　管者钤也【钤同占按此上皆言足矜当作肣兆颂圗作矜者管也平伏而清也】
　　漏者落也枝下垂也【落同占】
　　刚者坚也齐者平也【刚齐无咎有吉齐当另为一象】
　　夹丝者中破也【夹丝凡事不利】
　　拖者枝生外也
　　坠者枝生内也【拖坠能凶能吉此上总言首身足三处之枝】
　　推六神行法配入五乡飞换例
　　凡此法阳月从甲乙数至壬癸隂月从下壬癸至甲乙为例
　　阳月　寅辰午申戌子　　隂月　卯巳未酉亥丑
　　阳月　六神横防　　　　隂月　六神横防

　　甲乙青龙用事　　　　　　　雀勾蛇虎武
　　丙丁朱雀用事　　　　　　　勾蛇虎武龙
　　戊日勾陈用事　　　　　　　蛇虎武龙雀
　　已日螣蛇用事　　　　　　　虎武龙雀勾
　　庚辛日白虎用事　　　　　　武龙雀勾蛇
　　壬癸日元武用事　　　　　　龙雀勾蛇虎

　　甲乙青龙用事　　　　　　　武虎蛇勾雀
　　丙丁朱雀用事　　　　　　　龙武虎蛇勾
　　戊日勾陈用事　　　　　　　雀龙武虎蛇
　　已日螣蛇用事　　　　　　　勾雀龙武虎
　　庚辛日白虎用事　　　　　　蛇勾雀龙武
　　壬癸日元武用事　　　　　　虎蛇勾雀龙
　　谨按此法逢阳月之甲乙则甲乙为青龙丙丁为朱雀此顺行者也如逢隂月之甲乙则甲乙为青龙丙丁为元武此逆行者也其甲乙丙丁俱于一折分之如呉中卜法腰金兠财所分者是也
　　总论古传经不知谁氏所作与史记大同小异更若简便又与外兆图相类然亦互有出入至所列腰金兠财又与呉中之卜分子父财官者相同俱兼日月而论可知吴中之卜自古流传亦必各有所据非泛然者也三书之中皆分首身足而论大约身者事之干也贵平直而刚健洪润明净者吉也或折折乖违衰抝枯朽及夹丝拖坠纵横促漏皆凶也首者事之始也首平直髙昻回就有情者吉也忌浑沥漤低伏临野及俛垂戴白者凶也足者事之终也开豁发扬浮脱阳之类也动象也肣管落滞隂之类也静象也宜动宜静各有所喜故吉凶亦异枝生于上下者也首身足皆有之然亦有宜有不宜因事而论可也又有内已外人内男外女之分史记多言之








　　卜法详考卷二
<子部,术数类,占卜之属,卜法详考>
　　钦定四库全书
　　卜法详考卷三
　　礼部侍郎胡煦撰
　　全氏三图【此下悉照全书本文録之】
　　杨时乔按蓍千载神灵圣人重蓍致蓍之道或传自古得之儒生有可徴及谓卜官以吉日剔取其腹又嘉林左胁书文江人得见梦杀之家不利宋元王卫平梦杀事可谓道聴不经者也且不指易中神物与定吉凶成亹亹者可见古道不六经不明即作史传号博闻者如此其他可知此世衰道微故也所以详辨于后方位兆颂象图【此出全氏赐未知其所从来亦未知是否依所撰具此】
　　方位图一




　　周礼卜师掌开之四兆一曰方兆二曰功兆三曰义兆四曰弓兆
　　全氏曰开者开之下体去其外甲而存其下甲中有横直之文者以卜也下甲中有直文者所以分左右阴阳也横有五文以分十二位者象五行也去其上下不可以为兆可开凿而燋以为兆者上下各四也故曰四兆又曰凡灼以四时分四体三礼图曰春灼后左夏灼前左秋灼前右冬灼后右
　　又曰四兆者开方之四象也以四象而兼五行之十干四体静逢日之干为动
　　又曰四体十干西北为首【此处少先灼后右为冬位十干壬癸十一字】亥月开壬子月开癸丑月朔后开壬望后开癸次灼后右为春位居东北十干甲乙寅月开甲卯月开乙辰月朔后开甲望后开乙次灼前左为夏位居东南十干丙丁巳月开丙午月开丁未月朔后开丙望后开丁次灼前右为秋位居西南十干庚辛申月开庚酉月开辛戌月朔后开庚望后开辛煦按此即开之四兆也盖之下甲其上下直文名曰千里路其横出者共有五文上一文斜出而抱首下一文斜出而抱尾此二文不可开所可开者其中三文所夹之二平处耳翻转下甲向上而视之其在左者皆移而右故为丙丁之火位其在右者皆移而左故为甲乙之金位若正其形而论则丙丁者寅卯也甲乙者申酉也内除正中之一画为腰金则可刻而占者腰金之上方下方而已此两方以中直文界之故有四象








<子部,术数类,占卜之属,卜法详考,卷三>
<子部,术数类,占卜之属,卜法详考,卷三>
<子部,术数类,占卜之属,卜法详考,卷三>








　　周礼太卜掌三兆之法一曰玉兆二曰瓦兆三曰原兆注玉兆璺罅如玉属阳瓦兆暴裂如瓦属隂原兆拆裂如原田隂阳杂也
　　郑氏曰其象似玉瓦原之璺罅
　　全氏曰原者田原也亢旸为旱则田龟拆瓦者瓦分也毁瓦为块以观其拆玉兆者玉裂则文微也又曰玉兆者金兆金不裂而王裂故言为玉瓦兆者土兆土不裂而瓦裂故言为瓦原兆者水兆水不裂而原裂故言为原
　　玉藻卜人定史定墨君定体注鑚之以观其所拆若从墨而拆大谓之兆广若裂其旁岐细出则谓之璺拆亦谓之兆璺璺也者器破而未离之名也煦按玉藻则玉兆者有璺而未拆者也玉之拆然也瓦兆者小拆也大拆则开矣原兆者若田原之拆拆之大者也此三兆者止分拆之大小微盛耳
　　洪范七稽疑择建立卜筮人乃命卜筮曰雨曰霁曰蒙曰驿曰克注此卜兆也雨者如雨其兆为水霁者开霁其兆为火蒙者蒙昧其兆为木驿者络绎不属其兆为金克者交错有相胜之意其兆为土
　　左传哀公九年夏宋公伐郑秋晋鞅卜救郑遇水适火服防注卜法横者为土立者为木斜向经者为金背经者为火因兆而细曲者为水
　　全氏曰五兆五行之体色曲为水鋭为火直为木圆为金横为土是谓五体
　　又曰如雨者为水如霁者为火如蒙者为木如驿者为金如克者为土雨霁易知也蒙者如明而不昧绎者聨属而不断克者小大相攻伐绎霁为吉蒙为不显雨为不舒克为不胜然事相宜者有吉道存焉又曰春开功兆功积累之象也木从土渐故其体直夏开义兆义利之和火从土蓄其体鋭秋开金兆其体为半规者金从革之象也冬开方兆其体半矩水土之分方为曲也谨按半防圆而不周者也方为土曲为水方为曲即谓半防也此又合四兆五兆而言之藏土于中而论之也雨之霁则一曲一尖者是也雨之蒙则一曲一直者是也此合象也
　　外兆图三【其上皆当有图象故谓为图】
　　轻清者言身静而细也曰平者无高下也曰直者不斜曲也曰伏者首足垂下也曰重者亦低伏也曰高者首起也曰低者首垂也临者首亦低也曰野者首外向而不顾也曰就者首内向而不背也曰囘者首高而再转也曰戴白者首之白也曰纎活者动而健也曰有情者囘头也曰昂者首起也仰也曰沥漤者水下渗也曰休囚者枯朽也曰蒙昧者暗不明也曰洪润者明静而泽也曰抝者乖违也曰折者叠也曰折者断也曰颠狂者起伏之甚骤也曰衰者细微也曰震者大动也曰豁者开发也曰发者大起也曰落者足垂也曰滞者足重也曰蕾者如叠蕾也曰蛀者昻上也曰促者折折也曰纵横者枝乱也曰窈窕者进退也曰枝者生枝也曰浮者微起也曰脱者落也枝下垂漏亦落也【漏当为一象】曰矜【当作肣】者管也平伏而清也曰夹丝者中夹也曰拖坠者枝生于内外也曰桥者下弓也【自此以下龟经无史记有】曰榆者上弓也曰横者平也曰柱者平【此字当讹】也曰挺诈者中有余也曰狐络者厚而不辨也曰狐徼者厚而中通也
　　凡兆言吉者高仰旺相洪润明徤纎活有情矜管平直圆实刚震轻清浮发豁静囘就皆是也凡兆言凶者低伏临垂脱落而漏蒙昧而暗沥漤窈窕纵横折折夹拖坠休囚乖拗枯朽颠狂衰野滞蛀戴白而出皆是也以上史记司马褚氏又全氏方位兆颂外兆图説所皆败之事以下则悉録全书本文全用生与史记经异
　　杨时乔全书新定卜辨【此皆出于六经周礼汉龟防传及近日李氏全氏所言者而为之辨诚知忆度然亦不相逺也】
　　防自伏羲神农黄帝唐虞夏商周并重
　　昔者圣人蓍并重或谓龟蓍之法不知起于何时观舜言龟蓍协从唐虞之前皆有之矣又谓伏羲始造卜神农始以蓍筮亦臆説也观説卦定吉凶成亹亹探索隐钩深致逺莫大乎蓍龟之説则卜筮之法已备于伏羲之世神农唐虞夏商周皆尊重矣
　　生
　　李氏曰天下神物也龙麟凤谓之四灵满尺二者能知天道故王者得之以为大宝观大诰言寜王遗我大宝则一世世以遗子孙何如其重也圣人好生之徳洽于人心庸忍杀至灵之物乎唐李华作卜论盖已有疑于此矣况世所难得必皆杀之将何以待后卜乎又曰诸侯之国犹有守大夫之家亦或居蔡未闻其以死卜也况孔子之序易咸称蓍之徳是也此一説也又有曰本至灵能自咽息不食最寿出即世瑞岂有剥杀而贡之理亦岂有之灵明而可以剥杀之者是一説也又曰灵物也以其神灵以告人事体三正曰天子龟一尺二寸诸侯一尺大夫八寸士六寸夫重其大者取其久而善知也千岁尺有二寸故禹贡九江纳锡大锡者得上命而后进之不敢轻也故曰纳锡曰千年巢芳莲旋卷耳处嘉林伏丛蓍三千六百岁而终盖极其六六之数也此一説也即此三者圣人尊重生可见非败防也
　　谨按李氏杨氏据为生不过据大诰中寜王遗我大宝一语耳不知尺二之最不易得寜王时九江之贡幸而有此故以为大宝也国家之事如防祭之类岁时皆有卜然皆用小至于大贞乃国家不轻有之事故寜王时藏此大未有用处至于武庚既叛国之安危系焉事孰大于此者故以寜王所藏之取而用之而谓为寜王遗我也今必谓所遗者为生然则周礼所云取用秋时攻用春时攻也者剥杀而治之也若而生矣何攻治之有乎周礼蓍二事礼官详备如此亦岂后人之伪作乎至于居蔡之説亦因其物至灵物死而灵存悦其灵非悦其生也若生而画藻于棁画山于节遂以为真山真藻乎哉夫九江之既为贡赋则岁岁必进可知岂须之旷代得大宝然后贡乎将国家岁时之卜复何所须用乎至千岁巢芳莲旋卷耳处嘉林与元王梦之説皆信耳而不经者也夫人之生也谓之为人其死谓为鬼神亦重其灵而已矣
　　开
　　周礼卜师掌开之四兆开即分明之谓卜师明辨乎四兆郑氏谓开其占书亦可若刘氏谓将卜则开之下体去其外甲也【按杀而藏之上下甲犹全也临用始去其外甲耳】有外甲乃以物为甲所以护而藏之也【谨按若是护龟之物又何必以甲名乎】故卜时即开其外甲非谓之甲也【谨按此説以刘氏开龟之下体为正】
　　视高【视即眡字】
　　刘氏曰视之高者而凿之高即中心之直文即洛书中五之丨所谓太极者是也即所谓中央土者也又曰中有直文所以分左右隂阳也其左右隂阳所谓四象隂阳太少也即所谓水火木金者也又曰横有五文以分十二位去其上下不可以为兆可开而燋者左右各四【按此即龟身自具之四象也】故曰四兆此即中五太极为主而以左右隂阳太少水火木金者太极主中即土以四象即水火木金皆为占即易四揲之义也故国大贞卜立君则视高作大祭祀则视高命者盖作命皆重中直文所谓太极为主者非君国大祭祀不作不命者此也
　　定墨
　　古者卜史先定墨以其墨定于甲甲直文即是也各有位凡占即以所占事定之于位上下左右隂阳即　　是也所谓坼也郑氏谓上仰下俯左倪右倪隂后弇阳前弇凡十二位刘氏又曰分十二位去其上下不可以为兆可开为燋者左右各四故曰四兆窃谓直文即太极在其上下亦本为兆未尝不用特以大贞卜立君卜大祭祀则于此定墨其左右各四兆则以四时分配凡小贞小事皆用之也此必古有法今不可详权依诸儒之说如此
　　焌契
　　诗曰爰契我又曰契者木凿也即今匠家木契是也焌者契之鋭头也又曰契荆为之也取鋭头以灼犹木凿也季氏谓爇荆吹炽成之郑氏谓荆为楚物故礼谓之楚焞置于燋炬以存火致烬谓之墨故曰扬火以致其墨合此数説则墨即木契鋭头灼火以致之于墨之上自有灼败之説而灼火扬火谓之燃龟加墨之上则大非矣
　　灼气
　　既以所占之事以墨定之于位即以木契稍薫以蒸其气【按卜法相传从无蒸气之文】然后视兆焉故灼即蒸也岂以火鑚及骸而使坼哉【是未知龟甲逢火而自坼也】葢惟生龟蒸气故灵若鑚骸使坼此死也死何灵之有哉【谨按信如若言则气之所蒸亦何处得坼乎无坼有何兆之可徴乎】葢灼即焌气致墨即火也若曰另有燋炬灼则非矣盖燋炬即灼荆契薫气非别有火也【谨按木契凿之而加之以火恐龟之杀也更甚此但执已见而不深思者也】　生以火蒸气【谨按六经周礼并无蒸龟之説此不信古而信臆説者也】犹之人久藏于室出外则必以手磨或用汤用火薫蒸其面容之气乃可以占其气色休祥灾咎况久在【音药下牡也】含咽养息非假契以火气蒸之何以见其为雨霁蒙驿克哉【不有坼何从见此五象若火灼而致有坼其龟尚能生乎寜王所遗尙能及后世乎】此如灼艾用火汤熨物之类是也洪范言卜五曰雨霁蒙驿克此五气也取五行之义以气占以灵以明自有异常者惟生为可见即如先祖巽斋府君言常见人家败悬之壁间每遇天气隂晴风雨寒暑其气随四时与方向方位有别人常见之而不知其异如此也【按此则是败龟之果灵矣】即药肆败板亦或时有燥湿不同即此言以气占可知也若生则有灵气乃所谓雨霁蒙驿克者自润泽光活非常可以为占兆者死岂其能哉【信如此言易坼字而为气字皆执已见者也】
　　观兆
　　郑氏曰卜必先墨画然后灼之而以所坼之兆正食其处为吉此数言者明已而蒸气之説则未及之今合季氏蒸气之説言之【季氏之説有何所本不信经而信后儒之説圣经之失厥有由也】葢既以所占之事以墨定之于位即以其所占用焌契蒸其气致于墨之上以气所食之坼观其兆【气蒸矣何从得坼乎坼矣而龟不杀乎】所谓我卜河朔黎水我卜涧水东瀍水西唯洛食我又卜瀍水东亦唯洛食河朔黎水不食则不吉涧水东瀍水西瀍水东两处皆是洛地则食者则吉也食者如口之食即雨霁驿克五气受蒸而入于内也【谨按食者侵入具分与食之入口相似非此之谓也】季氏谓食与蚀同谓可拂拭而去之有似于蚀未然也全氏曰火之所灼则墨因而形之指木契言可也至于形之所裂则墨因而食者其所谓形之裂非形分裂也乃其所定为薫蒸之气从甲形而入之有似于裂亦可也【谨按形之裂本言坼也如此而言裂安得有坼若但云有似于坼则古之圣人何乃谆谆言坼哉】注象谓史定墨者凡卜以墨画以求吉兆乃鑚之以观其所坼若从墨而坼大谓之兆广若裂其旁岐细出则谓之璺拆璺音问器破而未离之名也夫蓍至公无私故能绍天之明卜筮者亦至公无私故能蓍之意占兆以画先定于则非虚心以待命者矣而况雨霁驿克之兆不系于坼之巨细亦不遂为吉兆也则定墨观兆之法是矣而谓墨専吉兆岂其可乎【煦曰墨虽定之于此而坼之食与不食则聴之于龟上论未当也】
　　衅乃慎重养禳却不祥乃去具不祥以护非谓衅却之不祥
　　季氏谓周礼人礼记月令俱有衅之文注以为禳却不祥此礼诚不可晓防曰天下和平王道得而蓍茎长丈其丛生百茎下有神守之千岁乃满尺二寸故蓍取六十茎以上长满六尺即可用得长七八寸即可宝矣天生神物永世常灵岂有不祥特其间有天时地利人事气数不齐所谓寒暑灾祥不得其正谓之不祥者有之此固有待于禳却之禳却之所以护非谓有不祥也至于衅之説尤为不经【将欲非圣乎】本神物岂牲血所能衅之观古者衅钟之説乃衅其藏之物与其居之室尔非所谓衅以求灵者也季氏之説似明矣【谨按衅钟岂以其灵乎重其大物而已衅龟之说当亦重其大物也不可因禳却不祥之説而遂谓龟亦有不祥也】
　　体色灵兆
　　前周礼注郑氏之説可以叅考未知然否
　　千年神或谓久不灵弃去乃小而非古所谓李氏曰意者世哀道微地常爱宝蓍生既微亦逺行取者不能中古法度则蓍多有不灵者矣因是杀牲取血以衅之取以假灵于血气耳【谨按植物不假灵于动物动物不假灵于植物是体之定性之正也灵龟之性本具至灵何待假灵于他物】至防传则言用粱卵祓龟而灼亦此意也其曰夏殷欲卜者乃取蓍龟已则弃去也以为藏则不灵蓍久则不祥是当时未有衅也然而卜已皆弃去之则待蓍何如是之轻哉【曲礼曰龟荚敝则埋之何尝有弃去之説】又曰神出于江水中庐江郡常岁时贡生长尺二诸侯犹有守大夫亦或居蔡未闻其以死卜也况经孔子序易盛称蓍之徳而其法岂尽废乎然则鑚骸观坼之说起于何时世当极否人不畏天暴君葢有恶卜不中而烧扬灰者圣人既不复兴神亦遂不出龟不易得法遂不民间或鑚小自为一术以诚推测亦能前知故遂相仍以为古法耳周礼注所解卜师掌开致墨菙氏掌燋吹契占人掌占墨占坼是皆鑚灼败之法也【既知周礼所言皆属死龟何得乂言生龟】而命作兆则掌于太卜其所掌经兆之体百有二十其颂千有二百其书虽不传而其意可想也葢有十二月之兆又乗之十干如甲乙丙丁之属则为百二十又乗之以十事如君臣父子夫妇昆弟朋友之属则为千二百后世所经尚皆本此虽兆或异名而皆用败所未得者周礼之所谓颂耳然其见鄙猥出于衰世【谨按卜筮所皆上古常然之事至鄙极防不足异也拘儒以文墨衡之误矣周易为圣人之经尽有极鄙防之事诗经所载尽有古人之常语特自后世传之遂以为文耳】就使果得周礼之颂亦不过陈懿氏晋献公之繇而已观汉时犹有大横庚庚之説亦全无意义也【谨按大横也者当即是坼之横而大者如横吉之象是也汉文帝之卜原有大横庚庚之説】皆何足以语占哉
　　周礼之言本明史记禇氏防传不足尽信后注周礼者遂以此为注则非
　　周礼之説本明特后世注解者以衰世杀小之事借以注释乃太史公防亦信而谬传【太史公所乃秦汉以上之书谅非唐宋以下信耳之臆説也】禇氏指宋元王亦借道聴妄证其中所证如视首之俛仰足之开肣身莭之疆拆内外之桥垂则固观其所灼之坼也而不复言史之定墨矣以后世法与易大相戾故着其説以俟知者讲求云
　　大禹谟洪范所言筮乃以筮公已公人公天下之意筮大事并用大事用小事用蓍卜以决疑不疑不卜大禹谟洪范谋诸志与心叅之佥谋又稽之卜筮者此见圣人之心至虚无物不明既不执一已之见又不以人谋自私而一聴命于天所以示天下之公若谓卜以决疑不疑何卜正谓已疑卜之已不能尽信人之不疑亦卜之所以示天下之公也
　　卜三龟乃三人占三
　　大禹谟筮协从卜不习吉金縢乃卜三一习吉又曰卜筮不相袭夫谓之习者重复之意舜以蓍协从则卜吉矣又何待于重复哉故曰不习吉金滕卜三一习吉其谓三者非谓三个三次乃立三人以相叅考三人中一人言吉二人三人皆重复言吉是为习吉不必再疑重求其为吉也至于洛诰所谓我卜河朔黎水我乃卜涧水东瀍水西惟洛食我又卜瀍水东亦惟洛食此岂习之谓哉葢即一事二地各分卜不可以习言也在舜卜禹而得吉则不必重吉此则卜涧水东瀍水西之外又卜瀍水东皆在洛地为皆吉则不嫌于相袭也故曲礼曰卜筮不过三谓卜筮皆可以三为莭亦岂谓必期于三哉然乂曰卜筮不相袭者葢以卜人筮人各有専职故惟卜与卜袭筮与筮袭而以卜袭筮以筮袭卜则其法不相通焉若卜筮互相为占此则礼之所有即龟从筮从之説也
　　古者蓍并用先蓍后则有之至于大事卜小事筮非其义
　　礼先蓍而后卜洪范亦有从筮从不言筮从逆者葢互举而见也至于大事决于卜故曰大事卜小事筮者特则难而蓍则便故有大小之辨非谓大必于小必于蓍也以二者并占则从从蓍或卜筮互相推决故各立官洪范已明或曰蓍为枯株不若有灵性故尤以为长而小事则止以筮殊未然者何者易以蓍并称其徳本无高下大小长短葢自俗传而蓍遂分岂惟以有血气之灵蓍为枯槁之物哉夫蓍皆取于占其为吉凶一也特以圣人不生亦不出而难蓍易业亦异或必当时卜师之术逺而深筮师之术近而浅推测各穷其术而事之大小固亦殊焉故大事卜小事筮礼家遂着为两用若蓍之徳岂有大小之二哉
　　左传以蓍数策又以其词长短初无长蓍短之説杜预注曰蓍数象象长数短孔颖达曰神以知来智以藏往虽之长无以加兹以至理言卜筮实无长短今按献公卜骊姬卜凶而筮吉卜人曰筮之词所言理短之词所言理长故下文遂引龟词盖取立骊姬一事而非谓蓍有长短也杜之纰缪可知矣
　　卜蓍筮皆示人以明心理明事理并同
　　余注啓蒙备言蓍虚一分二挂一扐四即明心理有事稽疑即明事理蓍理蓍法备矣特占防不传难以稽考乃若理法不尤无所考今以坼之中直文为太极上下十二位分四象为四兆五行亦备太极四象五行之理示人以龟卜明心理于静于常稽疑明事理于变于动明心理即执中建极之防明事理即稽疑当为即为不当为即不为用静用作之防非独取事应一莭而已也圣人示人之意微且详矣此蓍所以并重也惜乎蓍断法皆不而令天下后世贸贸无以成亹亹开物成务冒道也
　　占观国家之吉凶以诏救政
　　诸儒谓占主事之可为与否即此则示人以当为与不当为者当为即为之不当为即不为非独取必应验一莭已也注又曰以佐明其繇之占演其意以示国家余事之吉凶使王修政以救之则是以占教人又欲王修政以救之此皆卜筮开迷之意迷开则知当为即为不当为即不为其于政事皆修无阙失无遗漏其为教也大矣此即开物成务冒道成天下亹亹意也故曰莫大乎蓍
　　占主卜筮后世分于卜蓍于筮
　　洪范卜五指占用二指蓍不当以蓍皆有五有二又皆为易者或曰易以占筮尚占故蓍并言又据祭义曰圣人建隂阳天地之情立以为易易抱南面诸言据此遂谓蓍皆易也诸儒以祭义乃后儒所记非圣人之言亦或一説而况首言建天地隂阳立为易指蓍言抱南面指言各为説者也未尝指抱为易也又况占用易卦爻何以起例尤有难通者在也又如贞悔本指易卦不指若全氏指中亦有贞悔则又何以辨贞为正悔为变动尤有难通者在也此其不可信也
　　谨按洪范卜五指占用二指蓍此确不可易者也至谓祭义中抱亦以易言其説似矣未知圣人之用蓍正以探讨太极中所含之几有隂阳五行之妙耳有隂阳五行则流通变易之道具焉寜而不具是理乎龟中而不具变易之理又何能有前知之妙乎至谓占用易卦爻何以起例是欲于占推出卦爻则泥而不可为也夫贞悔者主客应感之称非正变之説也寜谓之所卜而遂无主客应感乎此皆其泥而不通者也
　　后世以小术代蓍亦有验者出于精诚所至而实非至理【煦按出于精诚便是至理岂知龟筮之灵皆天地至诚无妄之理所蕴蓄乎其具灵之妙见下总论】末世卜筮多用小术或以鸡卜或以虎卜或以碁卜或以紫姑卜或以牛蹄卜或以灼骨卜其他掷钱聴镜相字观梅望气闻声求籖问筊多因推测而知然往往有灵验此其故何哉陆蒙曰季札以乐卜赵孟以诗卜襄仲归父以言卜子防子夏以威仪卜沈尹氏以政卜孔成子以礼卜其应也如响无他惟在精诚而已精诚则能先知诚则明也因所感而触耳故虽不法蓍而神谋亦自相协但非所以开物成务冒道也故圣人重
　　谨按谓小术之验出于精诚其説是也精诚者圣人之所以通于神明契于元化者也圣人之占卜虽曰取灵于蓍实取灵于精诚而已葢蓍皆天地至诚无妄之理所蕴蓄而生者精诚不至有用蓍而不验者矣故夫蓍者圣人假之以积精致诚而通于神明者也何云非至理也如谓不待精诚全靠蓍则未知圣人用蓍之妙矣得是道也如上所卜奚徃而不验哉至云精诚用于小术非所以开物成务而冒道将谓开物成务冒道者全属之蓍乎亦别有道存乎如尚有道存焉则舎精诚而言道具又何以达天而尽性乎甚矣其未讲于圣人用蓍之义也详具总论
　　先王重蓍本于开物成务冒道示人以洗此心神明其徳穷理尽性至命自【龟蓍】失传所以上无善治下无明徳为古今一大界限
　　古圣人谓莫大乎龟蓍者又以已志定人谋同稽疑于蓍者葢于稽疑中即明心理事理修政故曰前民用察民故以此洗心退藏于宻斋戒神明其徳穷理尽性至于命所谓开物成务冒道神道设教明民者此也葢圣人以明道为学行道为治故重此如得则理明学成治行绩成所以君能善世士能善身民受善泽自此不愿治之君志学之士待治之民所以不能此也只取必于事为应验何益于占也故曰此古今一大界限余不能不感慨
　　以上二十条内谓生者取神灵之义葢古道实定论也即卜占法不传天下后世不知有此亦无言此然以此上明先王之道为蓍明其神灵之徳辨后世剥剔久则弃去之诬则亦至理赖之以存天地间不可少者特未成全书为可歉耳将俟圣人在天子之位制作礼乐者兴此焉【此上皆杨时乔全书所録】
　　卜繇
　　路史女娲乗靁车鞴六蜚以御天申祝词而牧占之曰吉词曰昭昭九州日月代极平均土地和合万国乃设云幄而致神明【此古龟卜之词也】
　　宋志云黄帝五十年秋大雾三日昼昏黄帝以问天老乃召史卜之龟燋史曰臣不能占也其问之圣人帝曰已问天老力牧容成史再拜曰不违圣智故燋禹平水土书出洛乃叙九畴建立卜筮人　夏啓既征西河敬承继禹之道乃立五庙筮迁鼎命大廉祭鼎昆吾之谿归藏云啓筮徙九鼎啓果徙之是也而筮享于大陵之上是为钧台之享连山阳文啓筮享神于大陵之上是也又筮于晋之墟作旋台于水之阳是以卜迁鼎以筮占祭也
　　张衡灵宪谓仲康之世姮娥窃药奔月将往枚卜之于有黄有黄筮之曰吉翩翩归妹将西行逢天晦芒毋惊毋恐后其大昌姮娥遂托身于月是为蟾蜍则事属茫而辞渉防矣杨用修曰葢尚仪占月之误古尚音常仪音俄也
　　路史桀时褒人参耦忠臣折口磬无腹蓍防日施太史终古负其图哭而去之是卜筮之废由世衰也【施当为弛】六韬文王问散宜生卜伐纣吉乎曰不吉鑚不兆数蓍不交而折将行之日雨锱车至轸行之日帜折为三此卜四不祥不可举事太公进曰雨锱重车是雨洗甲兵也按文王无伐纣之事六韬非太公之笔此后人之妄作也
　　史记西伯将出猎卜之曰所获非熊非彲非虎非罴所获霸王之辅果遇太公于渭之阳与语大悦曰吾太公望子久矣故号之曰太公望载与俱归立为师
　　竹书厉王奔彘诸侯奉共和行天子事十四年大旱庐舎俱焚卜于太阳兆曰厉王为祟共伯使诸侯求王子靖为宣王共伯复归国于卫逍遥得志于共山之首按天下不可一日无君共伯以臣摄君不求其嗣天以旱警不亦宜乎太阳托言于厉其防深矣
　　论衡子路问曰猪肩羊膊可以得兆萑苇藁芼可以得数何必以蓍孔子曰不然葢取其名夫蓍之为言耆也之为言旧也明狐疑之事当问耆旧也
　　白虎通考天子下至士皆有蓍者重事决疑示不自专诸侯一尺大夫八寸士六寸隂故数偶也天子蓍长九尺诸侯七尺大夫五尺士三尺蓍阳故数竒也之为言久也蓍之为言耆也久长意也曰卜蓍曰筮何卜赴也爆见兆筮也者信也见其卦也筮画卦所以必于庙何托义归智于先祖至尊故因先祖而问之也卜时西向已卜退东向问蓍于东方面以少问长之义皮弁素绩求之于质也礼曰皮弁素绩筮于庙门之外或曰天子占卜九人诸侯七人大夫五人士三人不见吉凶于筮复以卜何蓍阳道多变变乃成以荆火灼之何礼杂记曰隂之老也蓍阳之老也龙非水不处非火不兆以阳动隂也必以荆者取其究隂也礼三正记曰灼以荆以火动不以水动蓍何以为呕则是也蓍败则埋之何重之不欲人袭尊者也三国管辂公明少神颖从利人郭恩学周易意开发论难逾于师分蓍布卦言辄竒中曰占卜非至精不能研其数非至妙不能通其道灵蓍者二仪之明数隂阳之幽契也
　　晋郭璞景纯好经术博学有高才少从涿河东郭公受易得青囊书九卷遂洞五行卜筮之术京房管辂不能过也然璞尚筮有卦名而详卦与春秋异辂无卦名亦曰易占顾称善易者不言易是遵何法欤
　　陆蒙曰季札以乐卜赵孟以诗卜襄仲归父以言卜子游子夏以威仪卜沈尹氏以政卜孔成子以礼卜其应也如响无他固在精诚而已
　　蠡卜春秋又有杂卜蘓秦事鬼谷子学终辞归道乏用行以燕人蠡卜传説自给杂卜北户録卜之流杂书虎卜紫姑卜牛蹄卜灼骨卜鸟卜虽不法于蓍亦有可以称者邕州南有鸡卵卜番禺杂编岭表凡小事必卜名鸡卜防卜米卜蓍卜牛骨卜鸡卵卜田螺卜蔑竹卜鸡卜史记灭南越时越人勇之言越俗信鬼东瓯王敬鬼寿百六十岁乃令越巫立越视祠【视当为祝】而以鸡卜上信之
　　博物志虎知冲破又能画地卜今人有画物上下者推其竒偶谓之虎卜狼卜狼将逺逐食必先倒立以卜所向故今猎师遇狼辄喜葢狼所在兽之所在也故古之造式者木用槐瘿枣瘤而以狼牙为柱取其灵知也玉防记称防寿三百岁满一百岁者则色白善凭人而卜名白仲能知一年中吉凶及千里外事诸卜不同虽或有中非正道也若赵卜之祭地为祟邹忌之千里诈卜陈胜之卜而狐鸣莾女之兆遇金水郭璞之散豆取婢干夫之阳金诱聘亦奸雄之诡计耳何足道哉墨子言夏后开命大廉折金作鼎以祭昆吾之墟使翁鸡乙灼于白君之其兆曰蓬蓬白云一南一北一东一西九鼎成迁三国焉夏人失之商人受之
　　史汤有羶行天下之效之者且百国矣桀欲伐有汤而枚卜筮于归藏得其荧惑曰不吉不利出征唯利安处彼为狸我为防勿用作事恐伤其父
　　左庄公二十二年齐侯使敬仲为卿辞使为工正初懿氏卜妻敬仲其妻占之曰吉是谓凤凰于飞和鸣锵锵有妫之后将育于姜五世其昌并于正卿八世之后莫之与京陈厉公蔡出也故蔡人杀五父而立之生敬仲下详观卦
　　闵公二年秋八月共仲使卜齮贼公于武闱成季以僖公适邾共仲奔莒乃入立之成季之将生也桓公使卜楚之父卜之曰男也其名曰友在公之右间于两社为公室辅季氏亾则鲁不昌下详大有
　　国语晋公卜伐骊戎史苏占之曰胜而不吉公曰何谓也对曰遇兆挟以衔骨齿牙为猾【注骨所以鲠刺人猾弄也齿牙谓兆端左右璺折有似齿牙中有纵画故衔骨在口中齿牙弄之象谗口也】戎夏交捽【外内防齿牙交有似捽捽交对也】交捽是交胜也臣故云且惧有口民国移心焉公不聴遂伐骊戎克之获骊姬以归有宠立以为夫人史苏告大夫曰夫有男戎必有女戎若晋以男戎胜戎而戎亦必以女戎胜晋其若之何我卜伐骊往离散以应我夫若是贼之兆也非吾宅也离则有之不跨其国可谓挟乎不得其君能衔骨乎若跨其国而得其君虽逢齿牙以猾其中其谁云弗从诸夏从戎非败而何既骊姬不克晋正于秦五立而后平
　　初晋献公欲以骊姬为夫人卜之不吉筮之吉公曰从筮卜人曰筮短长不如从长且其繇曰専之渝攘公之羭一薫一莸十年犹尚有臭必不可弗聴立之生奚齐其娣生卓子及将立奚齐既与中大夫成谋姬谓太子曰吾梦齐姜必速祭之太子祭于曲沃归胙于公公田姬置诸宫六日公至毒而献之公祭之地地坟与犬犬毙与小臣小臣亦毙姬泣曰贼由太子太子奔新城僖公二十五年春正月丙子秦伯师于河上将纳王狐言于晋侯曰求诸侯莫如勤王使卜卜之曰吉遇黄帝战于版泉之兆公曰吾不堪也下详大有
　　十年卫侯救宋师于襄牛郑子展曰必伐卫故郑皇耳帅师侵卫楚令也孙文子卜追之献兆于定姜姜氏问繇曰兆如山陵有夫出征而防其雄姜氏曰征者防雄御寇之利也大夫图之卫人追之孙蒯获郑皇耳于太邱按敌之丧雄我之利也定姜之断卓矣易曰夫征不复利御寇是其义也
　　哀公九年夏宋公伐郑秋晋鞅卜救郑遇水适火占诸史赵史墨史史曰是谓沈阳可以兴兵利以伐姜不利子商伐齐则可敌宋不吉史墨曰盈水名也子水位也名数敌不可干也炎帝为火师姜姓其后也水胜火伐姜则可史赵曰是谓如川之满不可防也郑方有罪不可救也救郑则不吉不知其他下详泰服防曰卜法横者为土立者为木斜向经者为金背经者为火因兆而细曲者为水今水兆南行适火方故可伐姜盈赵姓姜齐姓子宋出于商故曰子商宋微子后宋吉故不可与战也
　　卫侯梦于北宫见人登昆吾之观被髪北面而噪曰登此昆吾之墟緜緜生之余为浑良夫叫天无辜公亲筮之胥弥赦占之曰不害与之邑寘之而逃奔宋卫侯贞卜其繇曰如鱼窥尾衡流而方羊裔焉大国灭之将亾阖门塞窦乃自后逾夫繇辞之占托物以兴其近忧也卫公石图之难坠而折股其如卜言何哉
　　史记高后崩大臣遂使人迎代王张武等皆疑之愿称疾无往中尉宋昌请大王勿疑代王报太后计犹豫未定卜之兆得大横占曰大横庚庚余为天王夏啓以光代王曰寡人固已为王矣又何王卜人曰所谓天王者天子也代王乃遣太后弟薄昭见勃勃等具言所以迎立王者昭还报曰无可疑者代王乃哭谓宋昌曰果如公言于是入未央宫即天子位按观此则太卜之繇颂汉初犹存后竟无传焉何哉
　　赵矜歴襄城客死邓州官为敛葬后十七年子夹章始壮自襄阳往求其防不得野哭再越旬卜人秦誗为卜曰金食其墨而火以贵其墓值丑在道之右南有贵神士是守宜遇西人深目而髯乃得其实明日老人过其所问之得矜墓直社北遂归葬按此兆繇最明岂纯孝之感神或告之欤















　　卜法详考卷三
<子部,术数类,占卜之属,卜法详考>
　　钦定四库全书
　　卜法详考卷四
　　礼部侍郎胡煦撰
　　呉中卜法【玉灵秘本】
　　古史之卜久已失一因周末秦汉时游谈策士恶龟卜言吉凶害其所为一因髙惠文景时未暇稽考一因武帝博求艺能之士而邱子明之属射事颇中后因巫蛊事发或挟其龟卜以报其素所眦睚百僚皆曰龟防能言此龟卜之所以失也自是以后民家虽有者乃地不产龟徒存其术不数后古之繇颂无存矣顾山龟不若水龟之多而吴下产龟最盛故其术犹有者三兆四兆五兆虽或与洪范龟防防有不同而体色之辨观拆之法或亦犹存古之道也礼失而求诸野聊以景存羊之意云尔
　　选龟【此下诸説皆得于吴中卜者】
　　龟以大者为佳小者不用色以黄白明润者为佳黑者昏暗者不用藏久而枯朽者亦不用
　　龟之上者有王相判四种板下近首有二文抱首而斜出若或二文直出名曰冲天是之谓王其上也其左右墙中各有一眼名之为其次也左有眼而右无之者曰判右有眼而左无之者曰相又其次也此四种皆龟之最贵者也
　　攻龟
　　攻龟之法去其甲存其墙
　　刻龟之刀制长四五寸寛二三分其厚分许正中如斧形而方其刃
　　龟板之部位正中一线自下而上直出者名曰千里路其横出者五文上一文斜出而抱首即前所云冲天而为王者下一文斜出而抱尾其中之直者仅三文耳三文之中有二方皆可刻划东曰甲乙西曰丙丁正中一方旁连两墙名曰腰金第一直文之下腰金之上其横而方平者名曰冲天凡占惟此方为验如止一事则刻甲乙之左方而占之二事则并刻丙丁之右旁而占之三事则占腰金之甲乙四事则占腰金之丙丁皆刻之五事六事则并腰金下之横方名曰兜财者而皆刻之矣其刻也必方之故谓之方
　　灼契
　　以炭屑一两用铅粉三钱拌匀以肉和而成锭其粗如筯其长三四分如其方而止名三一丸每当灼时既刻其方乃以刻方之板向下近肉处向上视其已刻而透明者用三一丸炙于火中俟其通明乃以三一丸置于刻划方形透明之上横安而灼之凡横文既刻之后尚有六处亦须用刀刻之前近上首之一乂其一也后近下尾之一乂其一也此外则近四足之四乂皆须以刀刻之然后灼之
　　选龟之法先辨雌雄从近尾之一乂两旁以二指平掇之掇而起者为雄掇而不起者为雌
　　其横文以甲乙畧髙于丙丁者为妙丙丁髙于甲乙者为劣
　　灼龟之法必五行全具焉以碗盛水置钱于中用二木界尺架于其上然后置龟板焉刻者向下而近肉者向上以三一丸灼之水为水火为火钱为金界尺为木碗为土煦按当以火化者为土此灼龟之五行也
　　占龟
　　既灼之后其龟板炸然有声是云龟语然后覆板而视之即以所盛之水以指濯其刻处必有坼焉然后审其直横诸象以占其吉凶
　　既占其坼矣乃以绳约其坼处以香火供之必待三日而坼始复合或有一日二日而龟板仍复作声者是犹有未尽之言也须复占之
　　又谓左右俱分子父才官皆自千里路而分之自内而外或止有横文亦未可知因拟龟板画图于下


<子部,术数类,占卜之属,卜法详考,卷四>
　　玉灵秘本【此呉中俗卜也其书不免鄙俚然其观兆之法与三兆畧同其上下俯仰首尾之象亦与史记龟经相似或者先圣所之遗制犹未尽失也姑存之以俟博雅君子亦爱礼存羊之意云尔其鄙俚淆讹亦颇多改定】
　　六神休囚吉凶论
　　青龙休囚宅虚喜　勾陈休囚田土失　螣蛇休囚不惹殃朱雀休囚官事息　元武休囚益财谷　白虎休囚免哭泣
　　五换观形势诀
　　诸形不可拘于位　众兆移来五换看　但要存心髙着眼其中祸福一般般
　　其二
　　金木水火一般同　北可为南西可东　心变吉凶皆可变理通祸福自然通
　　详龟字様吉凶
　　龟中字様少人知　丝忽全慿眼力推　着意搜寻明祸福纎毫不得有差违
　　详网字様歌诀
　　轻清平直伏髙低　野就囬临戴白垂　纤活有情昻沥漤休囚旺相抝乖违　静明洪润健蒙昧　折折颠狂枯朽衰震驿夹丝蕾豁发　纵横蛀足窈窕枝　浮暗脱矜拖管漏实圆落滞坠刚齐　详字様君须记　凶吉凭斯仔细推谨按此上诸形皆见史记
　　甲乙　　腰金　兜财
　　上甲乙属为金兆形头髙足管旺相精明正形卦诸事吉或若休囚蒙促折化为破败问何事断之【千里路中共有三画其中画为腰金腰金之上即甲乙丙丁腰金之下为兜财然腰金兜财甲乙丙丁皆有之】
　　腰金甲乙属水头平身直足管如蛾眉覆月正形否则抝乡其抝处详而断之
　　兜财甲乙属火要头起身重足发如仰月形若头足不过抝乡其抝处看兆详断之【谨按甲五文去其上下二文则寛平者有四处而可刻者止腰金上下二处耳上甲乙右上即方兆图前左之位也若覆板而视之则在申酉之位故曰金兆腰金甲乙中格如带者也兜财甲乙则在下如仰月者也】
　　甲乙金兆章【甲乙者千里之左方也在则前右申酉之位故以为金兆后诗中凡言金兆金位皆指甲乙而言也】
　　夫甲乙丙丁者乃天神之名也故借其名甲乙者本属木申酉位西金宫取金之义其象悦静洪大精明是为正形欲得兆形头髙足管身乡旺相但以动处配其去就为用观其形势善恶缓急休囚旺相枝兆动静断其吉凶妙在心目之巧
　　初爻甲乙为头【其子父财官皆从金论】一名青龙一名财神【申酉之位以甲乙为财】若洪润诸事相宜谒贵人吉求财吉其兆轻清每事减力设或髙蒙则前程有阻倘或低蒙则始终晦滞常有逃【当作迷】闷或低洪驿急去求置货物价廉不宜脱货则无价也枝从此生名曰坐头枝不利也【谓打头便生枝也初爻头为甲乙六爻足为壬癸其丙丁庚辛以次安排唯三为戊四为已此一坼而分之者也】二爻丙丁一名朱雀一名官鬼若动主文书口舌官事相系有枝内外公私各有阻隔若平静轻清则有拦截之患科举功名健旺生枝必有大贵若有蕾有贵人扶持【蕾如花蕾结于边旁者也】
　　三爻为戊属螣蛇一名祖父大畏蒙滞则诸事不吉洪润清健生气颇佳得贵人之力田蚕旺坟宅兴
　　四爻为已属勾陈一为祖母其色宜驿带轻则诸事速或坚直稳中吉不宜蒙昧昏沈不明之象凡戊巳两爻号为父母宫【在中者也】大利洪大旺相育物无穷生气不絶不宜枯朽蒙昧促折如衰处生枝化为破败五鬼凶害非常
　　五爻庚辛名曰白虎一名兄弟此神未甞有吉不宜动主比肩不和若动旺生枝则奸邪盗气刀兵相击又不宜蒙昧蒙昧则疾病相攻或休囚则阴少不安驿则破财只宜平静清秀自然贞吉
　　六爻壬癸名曰元武一名子孙一以为足大畏蒙蒙则盗贼奸气相凌脱则不宜成则有碍【谓占成事也】终不利发动如幡脚者失脱非轻常主小人嫉妬有忧不成也只喜平伏清秀谓之足肣上吉倘或头足落凡事始勤终怠占病应迟【后无力也】老阴大凶【足落也】少阴血气不和【与足近也】无咎或食积疽痍少阳防惊【与头近也】更看身分如何且要本音纯美身宫窈窕进退欲速未达之兆【据老阴少隂少阳之说此又当分为四叚以头为老阳足为老隂近头之丙丁戊为少阳近足之己庚辛为少阴观本文足落则曰老阴大凶下文云头伏足起老阳病者亡为头伏也老阴患者忧气未苏无咎为足起也下又云头直足直身直朱雀白虎大动此中叚近头足之二处动也下便曰少阴遇之脓血之灾少阳值之疮痍之悔可知近头足二处为少阴少阳按全氏开四兆注谓十干四体静逢日之干为动】
　　头直足直戊巳震动【此则当中而动者若人心然故曰邪气相干】更带蒙昧则邪气相干【中心动也】
　　头伏足伏多生忧愁诸事不和疾病者亡行人不至论诉失理【此头伏足伏而中直者若中起则为桥矣】
　　头伏足起行人速至老阳病者亡【头伏也】长男在外得病【与头近也】或食气所伤老阴患者忧气未苏无咎【足起也】暴病者身旺吉【足起也】促动凶【头防也】如停货物得遇大利【先衰后盛也】便脱【谓货易脱也】无气价钱不平有忧不成先凶后吉头直足直身直朱雀白虎大动【为日干支所冲也然既曰头直足直身直而下云朱雀白虎大动或此二处独起故以为动亦未可知葢以戊巳为身其在中者亦直也】则有官事
<子部,术数类,占卜之属,卜法详考,卷四>
<子部,术数类,占卜之属,卜法详考,卷四>
<子部,术数类,占卜之属,卜法详考,卷四>
<子部,术数类,占卜之属,卜法详考,卷四>
<子部,术数类,占卜之属,卜法详考,卷四>
<子部,术数类,占卜之属,卜法详考,卷四>
<子部,术数类,占卜之属,卜法详考,卷四>















　　卜法详考卷四
　　钦定四库全书
　　卜法详考卷五
　　礼部侍郎胡煦撰
　　丙丁　腰金　兜财
　　上丙丁属火丙丁像丁头足齐平是为正当依乡之兆否则抝乡其抝处详其祸福断其吉凶【与下丙丁木兆皆见于千里路之右】
　　腰金丙丁属木要头深足旺蛾眉正形否则抝乡其抝处看动静依经断之
　　兜财丙丁属火头起身重足发如仰月正形如抝乡其抝处看兆象断之论其吉凶
　　丙丁火兆章
　　初爻甲乙乡一名父母属青龙木须是旺相无动洪大为佳动者必致叨叠文书更变凡事见速或带休囚诸事艰辛不宜蒙昧蒙昧则贵人隐而不见如轻细停塌不利病者受气于食得凶
　　二爻丙丁乡名朱雀火一名兄弟不宜大动旺相反吉成凶故曰火炎而无水涛溶总发而中间有折凡事宜速速中防损得壬癸相应则凶中化吉也若得庚辛旺相谓曰金中有水亦谓庚辛化财财旺不动则兄弟和睦动必有争夺
　　三爻戊乡螣蛇火一为长男刚明洪润吉不宜折动动则损财失业亡家用事欲速未达平直吉蒙昧凶四爻已乡属勾陈土一为长女亦要明静坚直不宜昧昧则阴小不安折动惊恐失财休囚则子孙暴卒凶外事勾留如有夹丝则是伏尸乖气相搏及官事鬼贼加侵官讼失理终讼不善病者乃是气也血气阴魂求解脱驿者行人至公私不利
　　五爻庚辛乡属白虎金精也一为妻财此神虽凶在火位不能兴祸如若旺相洪润则经求有利公私两谐谒贵吉出入利进用和平更得壬癸相兼旺相洪润大吉不宜枯燥发动若动则金火相形其害必深
　　六爻壬癸乡在末足属元武水一为官鬼须是圆实刚齐如此者用谋望吉如利如名前程何忧不显或带休囚则是美中不美若昧则官事户役相连若发动则盗贼奸邪所害亦有非常不测之祸出入防水厄陆防盗贼人灾嵗歉
　　忽生木支截足在上大利交闗更加父母妻财爻洪润大益见景而货之或带休囚如蝌蚪相似占患者久病而死亦防中风癎疾则迟凶中隐吉或吉内藏凶水火支生于庚辛壬癸乡似桞穿相似夏秋卜之大利求财非求财者防家鬼相侵春冬得之则有水火盗贼之灾更防失脱头旺足直身洪大轻动者成脱尽吉【如脱货之类】或带休囚只有所失不能用也头旺直身衰足发更带轻脱则可也成财不能有始无终之象常占有大难主人口分散先喜而后忧先易而后难也病者久而至死暴病者有自缢伤亡为怪常占口舌相形讼失理囚者出行人在路有惊渉江渡海有风涛之患陆行防贼伴交游占宅是伏尸占病要保重可也
　　丙丁














<子部,术数类,占卜之属,卜法详考,卷五>
<子部,术数类,占卜之属,卜法详考,卷五>
<子部,术数类,占卜之属,卜法详考,卷五>
<子部,术数类,占卜之属,卜法详考,卷五>
<子部,术数类,占卜之属,卜法详考,卷五>
<子部,术数类,占卜之属,卜法详考,卷五>
<子部,术数类,占卜之属,卜法详考,卷五>
<子部,术数类,占卜之属,卜法详考,卷五>
<子部,术数类,占卜之属,卜法详考,卷五>








　　变形总断【谨按甲乙丙丁腰金兜财皆有】
　　死鳅　困鳅【之见】鲫鱼戯藻　卧蚕食叶【前见】仰月【后见】顺风船【前见】覆月【前见】分头【前或是龙】分足【口或是鱼】帆防【尾见】飞鸟【前后有飞鸟入】蛛丝坠网　绞车　四通【林见】凡字　夀　鼈儿




<子部,术数类,占卜之属,卜法详考,卷五>












　　钓竿形
　　甲乙丙丁两相同　婚姻刑尅病人凶
　　官讼牵纒防盗贼　家中无事也惊忡
　　金形化水


　　金火纯金
　　甲乙丙丁两相同　婚姻不吉病人凶
　　老阳病凶子孙比　行人信至利名空
　　两乖形
　　甲乙丙丁两同形　婚姻上吉怕难成
　　官讼他胜病阳鬼　火盗家中要禳星
　　鱼尾形
　　甲乙丙丁一様形　生产双生婿两成
　　阳不脱灾阴病死　功名不美水盗灵
　　沥水金
　　甲乙丙丁两相同　婚姻不久内房空【两相同者谓千里左右皆相似】阳宅阴人小口病　阴宅殡地水藏凶【也】
　　聨占式
　　甲乙丙丁两相同　成合婚姻有始终
　　家宅田蚕多得利　迁官居葬永兴隆
　　【此一卦对洪润绵绵上吉不搀之喜或带休囚美中不美　聫占谓并占二事故甲乙丙丁皆开之】
　　欺祖卦
　　丙丁欺住甲乙头　求利求名事不周
　　停塌婚姻虚费力　如占病疾必多忧
　　此卦賔来欺主客窃主权逆上反乱之卦凡事叨叠

　　自然形
　　合婚两兆宜精巧　阳旺阴衰妻尅早【甲乙丙丁同开】阴旺阳衰定损失　两卦一様同谐老
　　甲乙丙丁有情鱼水相依心齐福至儿孙孝义世代无危人物不俗上吉夫妻【两兆谓甲乙丙丁凡用应爻者则两兆同开故言及婚姻】
　　功名定位
　　赴诏求官验正形　怪竒异路得功名
　　龙虎凤鹤侯王相　杂类兴隆郡县荣
　　科举功名加官进职皆取官爻旺相第一【左官在丙丁之位右官在壬癸之位】功名卦官鬼旺相父母洪润子孙休囚上上【旺相休囚以日月谕】
　　腰金正形
　　金兆蛾眉掩月形　中低后起怪忧惊
　　狂枝坐首财多损　旺相依乡事事成
　　【头足相似六神不动六亲不移兆交杂依乡而断多有变形皆从此出随形而断之　正形洪润皆为吉爻象不从总是闲枝若飞来察动静胸中有见实为堪】
　　兜财正形
　　水乡发火号兜财　仰月身沈喜事来
　　上面生枝重见吉　头低下漏定凶灾
　　兜财【二边皆火之兆】正形云此卦乃水乡发火要头起身重足发如仰月形又如船载物形故名兜财也
　　箭发离弓【同前】
　　箭发离弓病者危凶行人便至大利于公私商防损营运难通家宅不利见贵差容最宜武帅求官兴隆打围出猎边塞防攻旺活兴隆胜也上至公卿中至刺史下至有德大福之人可以当之妄想邪谋其凶立至
　　巨海游龙【同前】
　　巨海游龙宜占制诏文书大利求名吉无不利君子道长小人道消反此有凶横病者危有北阴愿宜保守过旬日方苏讼中凶行人到停塌有财出卖无气捕捉隄防走透消息【恐有血光之灾此象如龙威德利见大人向上来望秋夏升腾变异春冬欲速未达】猛虎伏冈【此象不可知同前】
　　猛虎伏冈公干宜艮方宜山塲古墓察之可获经商利往坤位窑灶髙原处运用得利其间防有比肩不足小人脱漏所干难成暴病变凶久病难治停塌迟中获利失时失本散事冝向委曲则可迟则终凶之兆也
　　龙口卦形【同前】
　　大为龙口卦小为蛇口卦下唇短有财上唇若短有口舌直下生枝主漏财坐头枝亦不利三起者速为事吉三伏者为事迟疑谨防鬼贼交加不许托人干事占病者有愿非常家宅啾唧停塌失本利见大人
　　化龙形【此象不可知同前】
　　化龙金兆【谓甲乙也】利见大人宜占朝京赴任大官受爵拜将受封祈祷天地成大名利救大苦难立大事业如龙威德普济羣生如妄想邪谋重重祸害私者被获公者得胜经商得利防有搀夺保重可也此象多有变异
　　华葢形【同前】
　　华葢形阴阳交媾道合人和贫人致富富者必贵文当拜相武必封侯女为妃后罪遇恩赦宜葢造屋宅游古洞必遇神仙诸事利如捕捉盗贼阴覆于阴覆去处商贾获利水陆防危保守可也
　　金上立木【同前】
　　金上立木被土葢头出郊恐遭蛇虎之伤入室谨防墙栅之难入船不可住于桥下风雷不许饮醉于髙楼财防盗贼穿井上倾逺处捕人近处捉获寃家债主狭路相逢病主死行人未至暗昧不明之象宜谨守
　　金中化水【此象亦不可知同前】
　　金中化水则是水兆水支不利姻亲不宜占病凶经商有险行人有病公事走泄事情官讼宜托重家宅伏尸为怪
　　掩墙木兆
　　甲乙作掩墙　问病必须难【此或逼近千里而立也前有居处作墙前掩墙金】求财无气象　见贵路中攀
　　此卦行事主有阻隔甚不可求名举用出入并凶不宜动土经商路中有阻病者大神太嵗神煞宜保行人立至不至则虚惊信至凡事宜速不可托人产难有忧却生贵子保重可守
　　金中变火【同前】
　　金中变火不须疑　行人即日便回归
　　占病祸因胸膈满　求谋用事有搀持
　　仙人过桥
　　仙人过桥夀山基地必有左抱右转形势防起改变门风一纪后必出神童异子掘金井时见异物古器恐秽物见之走了秀气得此卦者六畜奴仆成行亡灵超升生人安泰占病者凶
　　仙人上马【同前】
　　仙人上马栁氏龟经曰上马卦形凡占诸事吉占病者凶
　　双鱼形【同前】
　　大鱼及小鱼用事有搀持占身神愿大急去问良医行人在路滞求财宜谨之隄防比肩托公私未可为捕逃亡盗贼有人报説知占产生双子婚姻大不宜大鱼逐有力小逐大力微【此当为两形方有大小之分】
　　穿心六害【同前】
　　穿心六害形占讼者有家鬼取家人乡党唆病者夜梦不祥财物相系罪业牵纒不能解脱功名蹭蹬官长作威经商水陆有阻财事有虚华家宅讼服不免隄防失脱小口灾悔嵗占此象四季之中祸事重重保守可也
　　金兆化水【同前】
　　金兆化水身无力　举用求名财亦空
　　官事行人未发动　如占病产十分凶
　　仰月形
　　仰月火干事利上半年上半月卦浑多晦滞如在上得之则所用日日圆成下得之日日消亡散事应迟成事欲速未遂不宜占病下得之十死一生【消亡之象也】
　　覆月形
　　覆月形势头伏足伏事多反覆功名难成病者阴气入腹久病者凶小儿得之隄防惊搐急惊应迟慢者必哭
　　重丁形【同前】
　　重丁形主父子兄弟同登妙境功名双胜求一得二若纹爻旺活则主重重之喜或带休囚则有两重所失必有重事不然有旧事相纒又主比肩不足更冝仔细推之占病主有重丧或病牵纒保禳可也
　　猛虎伏冈【三见】
　　猛虎伏冈论有所防隄防阴毒旺处遭伤最宜停塌不利私商行人未至病者颠狂大利出师隄防兵卒应举
　　成名只宜守分安然不利施为作法谨之慎之如行狼虎之境也
　　鹁鸽驼铃【同前】
　　鹁鸽驼铃在庚辛爻发出支来是财爻发支财气旺相大利商贾停塌得财两倍公干者主有人拦阻占病有金神七杀为祸安在水石之间行人信至公论有主张婚姻妻带子息来也
　　金中有水
　　金中有水生于火位伤害本元弃旧营新之象宜西南方求利见贵吉散事迟滞中方散成事不成行人至宜缓而不宜急有始无终之象也【泄气也】
　　金火形
　　丙丁化金火先迟后速之象宜于西方销铸打造金鐡处求干必有人转肩借便得喜占病夘日必死行人至公讼变脱
　　四通卦【同前】
　　四通卦兄弟爻中发主有虚诈如妻财漏枝主有漏失财物占病有神庙中阴魂为怪须是兄弟爻生下枝财爻发上枝互换为佳方许四方通逹经营获利官讼有鬼贼亦主多事求功名蹭蹬有同辈搀持行人惊险凡
　　事保守
　　螣蛇形【同前】
　　螣蛇卦诸事进退事胜处被人唆搧老病者有血腥阴魂怪有梦为妖经营冬宜北地夏利西南秋则向西春归东路仍防旺处遭伤口舌如麻谨慎为妙
　　坐身卦【即坐身枝】
　　金上立木头伏足伏事多反覆行人未临病者必哭占
　　孕是男临产有惊求名不遂停塌无利隄防仁中不仁美中不美
　　纯金卦【同前】
　　纯金卦六神一同六亲齐配大利于秋求名求利施恩作福婚姻和美讼中得理家宅清平行人未至自有佳音吉无不利
　　失字形【同前】
　　失字形必有散失谋事不成病者寃牵枝在上是阳魂枝在下是阴魂有财物相系作善荐悼免致恓惶凡事谨慎仔细消详
　　金火形【同前】
　　金火相烘火为赢主父子不和夫妻反目兄弟争财逆上反理之象占财一得二失问名无占宅二三人病
　　箭不离弓【同前】
　　箭不离弓乘凶恃势之象也占讼有暗弓病者有财物相系夜梦不祥求名只可以大易小尚防搀越之难利公不利私行人未至
　　扬旗形【同前】
　　金中发火似化为扬旗家宅防水火盗贼之灾最利于公必有喜信不利于私性命相连应速不应迟脱货快利占病不利见凶
　　困鳅形【同前】
　　困鳅形只是本情六爻不动更兼漤沥头伏足直占市邑目下无价久逺后才利动必有变异升腾之象凡事宜迟不宜速也占病者必死
　　重金形【同前】
　　重金卦宜破屋坏垣伐木甚利小人不宜君子所为此阴毒之象也过了艰难方可遂意却利兴贩金银铜锡等货亦主凡事重重叠叠
　　罗形【同前】
　　天罗地网不宜占嵗年内必有瘟疫相纒内防阴人妬忌外有小人侵欺占盗必来囚系难出两头畧有空缺走透问凶不凶问喜不喜问盗来不来公讼理不理
　　伤残形
　　枝兆交杂为带疾　卦形凶势必形伤
　　枯朽定遭痨瘵病　两边无力不为祥
　　卜法详考卷五
<子部,术数类,占卜之属,卜法详考>
　　钦定四库全书
　　卜法详考卷六
　　礼部侍郎胡煦撰





　　谨案上左甲乙金兆也上右丙丁火兆也中左腰金水兆也中右腰金木兆也其下则兜财之火位亦左甲乙而右丙丁俱以向千里者为头其论十干俱自甲乙头数至壬癸足













　　腰金甲乙形【作水论】
　　头髙足低　事事不宜　　　头髙足直　诸事利益头髙足伏　人情和睦　　　头髙足垂　莫信是非头髙足管　求财必满　　　头低足低　好事成非头低足直　求谋可息　　　头低足伏　小病便哭头低足泛　丧事速办　　　头低足落　诸事莫作头细足垂　闲是闲非　　　头低身仰　是非日长头髙足髙　谋望虚劳　　　头直足髙　宜寻结交头直足低　事不废机　　　头直足直　求财利益头直足管　财利货缓　　　头直足摇　虚诈动飘头低足管　正好忧疑　　　头曲足曲　事多反覆头伏身髙足后垂　官讼不可托相知
　　头伏身低足又低　病人官讼必迟迟
　　头直身滞足还落　官病无凶朋友托
　　头髙身旺足又发　所谋行用皆脱滑
　　头髙身滞足髙飘　行藏必定见蹊跷
　　头直身伏足又伏　即利求财俱不足
　　头伏身起卦髙稍　病者惊狂讼得招
　　头仰身髙足又发　见贵求官必通达
　　此后当为腰金丙丁形
　　头髙足髙　口舌多招　　　头髙足低　阴人是非头髙足起　诸事莫理　　　头髙足直　多施见识头髙足伏　官灾不速　　　头髙足滞　莫争闲气头髙足飘　诸事蹊跷　　　头低足髙　举川自劳头低足低　无是无非　　　头低足管　忧疑伤感头低足扬　老病堪伤　　　头直足直　官讼有力头直足低　闲事莫携　　　头直足仰　莫听水响头细足细　求财莫去　　　头大足大　家财破败头直足发　显利屋宅　　　头直足飘　信息劳叨头伏身平足更平　求财求利可经营
　　头髙身低足后垂　利见官豪絶是非
　　头低身旺足后发　脱事除忧讼无责
　　头直身髙足又湾　求官求事后艰难
　　兜财形【当曰兜财甲乙形作火论】
　　头直足仰　诸事吉祥　财货有利　官事无伤头髙足髙　官事多招　求财有利　病者俱消头直足直　占病不利　官事口息　求财少遂头直足伏　女病则哭　财货无利　官事全无头低足低　好事成非　病人见凶　财无官息头低足豁　财货利活　　头曲足曲　诸事不足头低足直　老病危哭　　　头髙足直　诸事利益头直身直足仰功名利求财有官事不宜头低足飘　诸事蹊跷　求官杖责　老病难逃头髙足仰上生枝　名成利就病者危
　　头直足髙下漏枝件件多不宜
　　头大足尖　求财莫贪　婚姻难就　功名未全头髙身重足起洪润旺相第一休囚折折诸事不宜头直身直足尖休囚破败病洪润旺相吉
　　兜财丙丁【作火论】
　　头直足仰　婚姻吉祥　功名大利　占病无妨头髙足髙　官事多招　功名大贵　老病阳凶头直身足又直无是无非财官俱无占病凶危头直足伏财官皆无功名不利女病皆哭头低足低　好事成非　病者灾凶　名利不宜头髙足豁　财利不活　功名大利　病者求药头髙足曲　病人便哭　官事牵纒　功名不足头低身直足飘诸事莫理
　　头髙足直　诸事利益
　　头直身直足仰官事刑伤功名大利财利平常头低足飘　诸事蹊跷
　　头髙足起上生枝诸般皆吉病非宜
　　头直足髙下生枝诸事不宜仔细推
　　头大足尖　功名不全　求财莫去　占病迟延头髙身重足起旺相件件吉
　　头直身沈足尖财利不全
　　以下分类总断
　　晴雨诗断　　身沈头重等歌
　　身沈头重多飞雪　　折折交加雷电风
　　晴霁轻清则雾　　纷纷大雨出龙宫
　　其二
　　洪大精明天必晴　　交加枝兆定风生
　　昏沥漤应多雨　　目巧心通龟显灵
　　阳宅
　　若卜迁移新旧基　　最利头髙戏水鱼
　　但恐枝生兼鬼动　　身宫窈窕莫迁居
　　其二
　　若卜基地看身乡　　身稳财丰有剩粮
　　足管才兴添十倍　　蛇头开口主争嚷
　　其三
　　宅逢头白及昏蒙　　此有邪神占地宫
　　人若居之家道废　　自然金寳渐消镕
　　其四
　　甲乙为门首　丙丁是神堂　戊巳中庭位　庚辛厨灶方壬癸为沟壑　上下看低昂　洪润皆为吉　不动鬼神乡枯燥枝交集　丙丁独发张　亲朋无阻碍　必定火为殃
　　其五
　　甲乙坐头枝　门庭多是非　鬼魂财作怪　三代恐无儿桥势来东畔　新旧两家基　外道有神祸　禳之方始宜
　　其六
　　占宅音兆要相生　相克之时主鬭争
　　来人与日皆如此　仔细推排此五行
　　羽音不宜土形征音不宜水形之类是也　大凡以光为宅日辰为人人尅宅为吉宅尅人凶【光字误】
　　其七
　　甲乙为林木　丙丁道路乡　戊巳邱陵位　庚辛窰灶方壬癸为池井　次第看兴亡　更与六神诀　内外两参详
　　隂宅
　　健活生枝向阳利　　身沈不动宜阴地
　　肥主豪强怪主淫　　秀主才子多清义
　　其二
　　安卜兆大元微　　凶吉慿仔细推
　　一切皆由心目巧　　时人熟读玉灵书
　　其三
　　六神配入五乡中　　阳月从头数至终
　　阴身之边逆如上　看何祸位断其凶【此即前卷论六神之法】
　　其四
　　卦兆来人与日辰　三边各属细推论
　　其中无土难为冢　匹配阴阳不可纯
　　婚姻
　　占婚两卦要丰隆　头足相齐喜气融
　　两卦相悬并足断　孤儿寡女望门凶
　　其二
　　合婚两卦宜精巧　阳旺阴衰妻尅早
　　阴旺阳衰还损夫　两卦一様同偕老
　　其三
　　两卦有情　鱼水相依　心齐福至　夫妇齐眉子孙孝义　世代无危　人物不俗　上吉夫妻
　　其四
　　占婚最紧问三堂　父子财官不可伤
　　父母公姑才是妇　官为夫主子为郎
　　其五
　　枝兆交杂为带疾　卦形凶势必伤身
　　枯朽定招劳瘵病　两边无力不为真
　　其六
　　甲乙洪润怕足豁　语言伶利多聪达
　　相里无残成后生　分明好顶青丝髪
　　其七
　　若卜丙丁嫌足软　二边生疑有转变
　　官鬼生枝是病人　喉中有疾多哮喘
　　其八
　　若卜木兆怕身空　更加蒙折在其中
　　媳妇虽然容貌好　娘家切忌有私通
　　其九
　　卦变木兆怕头缩　胆气雄豪心性恶
　　劈面生枝宜急用　最有心机难测度
　　其十
　　上脉边占对倒龙　二边低足更堪言
　　再观上下无长短　琴瑟和谐至老全
　　其十一
　　卦形有气怕足漏　伯母姑姨有般鬭
　　不敬亲夫有外情　血气不和少清秀
　　其十二
　　偷年改日头足起　身分清明无变异
　　面赤纷纷带紫堂　头男养得多欣喜
　　其十三
　　问身最怕漏身枝　男女各宜腋气随
　　面带芙蓉身窈窕　房帏事紧亦多儿
　　其十四
　　卦形相称足以直　势带发而主变更
　　婚后须当人口散　男行俱在别营生
　　其十五
　　头髙有气伏多滞　漤而无智酒才多
　　蹙断震动貌竒古　齿损带破面皮麻
　　其十六
　　丙丁旺促主腹病　齿疎髪黄多气性
　　不然目大色赤红　气疾时时有发定
　　其十七
　　戊巳洪润身广大　巧眉仁慈多体态
　　促动之时起血灾　脾气不和黄病疥
　　其十八
　　庚辛洪润面方圆　色白多威快语言
　　久足相当多富足　相违血气脉疮聫
　　其十九
　　壬癸爻动女多淫　貌恶面乌有配音
　　若更暗蒙须再嫁　清明不动洁贞心
　　其二十
　　元武发动其人黒色多淫貌配立性不定喜怒不常有外情其爻常在足若低动多泛滥少子更蒙昧如遍野桃花必非贞女或再嫁者亦然如足洪润清明不动者是贞洁之女也
　　人元婚姻章
　　古者男子二十而冠三十而娶女子十四嵗而笄二十而嫁葢取男女全体之象合婚之法审二姓之无伤论五行之有气其理一也上可以继祖宗下可以续后嗣夫妻久逺卦形无异然后乃灼其形彰观其形势强弱何如贵乎两兆丰隆头足两称乃大义也必推三堂为要上要推父母爻为公姑中推财官爻为夫妇下验子孙爻为嗣续如妨公姑无公姑者女子必有疾财官鬬叠是乃官鬼夫妻琴瑟欠和子孙蒙折女多产厄子孙落空必无后嗣枝兆纵横必生异疾或来歴不明者有之两卦相悬促断男孤女寡或有望门之愆破财狼籍之患其夀夭贤愚貌顔善恶百般情状皆可推之妙在心目之巧欤经曰财爻为妇鬼为夫不犯空亡终是吉也葢合婚之法理无十全但得七八分为上吉五六分为中平妨公姑无公姑者则不妨所忌媒妁饰言本主偷年改月不通女氏之名以致卦形乖张枯朽暗昧贮处推之初以观头为面部丙丁为眼部戊巳为胸腹庚辛为血壬癸为手足看何处动者【谨按开四兆注四体静逢日之干为动】辨騐有无疾病相貌妍丑断其吉凶两卦相似洪润兴隆上吉夫妻则进进而不废或有相亏则斟酌而用之不可一途而取不可一例而推畧举数端宜推识之
　　求财
　　返上如烟凶祸至　三低胖换休临水
　　跷踦无象必遭殃　健旺生枝财倍喜
　　其二
　　公干之财旺鬼爻　头平足管论多招
　　精明有气皆平稳　财位丰隆禄自超
　　其三
　　公干之财鬼若衰　昏蒙静折事多乖
　　头伏身空财损折　白虎爻兴争讼来
　　其四
　　求财切忌本身空　　足起头低事不中
　　又怕枝兆相尅战　　千回见贵不相逢
　　其五
　　一切求财财要旺　子孙爻旺十分财　弟兄官鬼不须动白虎爻惊口舌来　元武动时防盗贼　休囚蛀折定生灾清明旺相兼洪润　旺处生枝是福财
　　其六
　　给赃索逋财二様　　给赃须仗鬼旺相
　　索逋反此细推详　　其余断法皆同上
　　其七
　　开张店库事不同　　足发头昂道路通
　　头直足落虽安稳　　买卖迟延反不中
　　其八
　　财爻为本身为地　　兄弟爻为掌事人
　　白虎发兮多口舌　　元武动兮生贼情
　　其九【金枝克木】
　　欲问神求一财　身宫洪润十分媒
　　金枝便是刀砧动　身洪空亡惹祸胎
　　其十
　　赌采鬬胜　卦形稳震　头足乖违　疑狂蒙静头旺身空　百无一称　三空震动　定中未胜
　　其十一
　　占财须要探其情　恐有穿窬歹意人
　　贩卖公私并作伪　其中断法放图明
　　田财
　　甲乙为种丙丁秧　戊巳田邱是本乡
　　庚辛禾稼秋收位　壬癸冬藏仓库强
　　其二
　　种田须看头身足　惟怕休囚兼折足
　　若然健旺及精明　管取一年多五谷
　　其三
　　元武昏蒙兼沥漤　　断定年中有水灾
　　丙丁乱动兼枯燥　　大旱焦干从此来
　　其四
　　朱雀白虎两爻动　　其年可断有蝗虫
　　兄弟爻发鬬垒者　　因事交加到讼宫
　　春蚕
　　占蚕健旺有春才　　足大头尖是福媒
　　问祸皆依占病诀　　庚辛发动主僵灾
　　其二
　　一种二室并蚕妇　　三是蚕身四筐足
　　五为茧子及抽丝　　若问食叶木爻主
　　龙为一眠为种雀为二眠勾为三眠蛇为四眠虎为茧武为丝
　　出行
　　头野身空出外优　头囘身就主归求　润荣象正多财寳碎杂形乖定不周　甲已申酉最为头　乙庚午未不须求丙辛辰巳何劳问　丁壬寅夘一塲忧　戊癸不须逢子丑时值空亡万事休
　　其二
　　出行最忌往空方　　身促枝横主路伤
　　甲已申酉来截路　　日辰扶克始相当
　　其三
　　欲问行商何日归　　须于干上察时期
　　心中明朗卦形震　　陇头频听马蹻嘶
　　其四
　　头纎足动身宫靠　　行客思归可应期
　　头野身空足折折　　变迁他处未回归
　　求官
　　进士求官及问名　卦爻健旺润洪情　头足相当官鬼旺足开应变矜而成
　　其二
　　健旺生枝就任陞　　休囚有患在中庭
　　子孙若动官难显　　父母爻空职不成
　　其三　科举功名
　　卦讼求官騐正形　　怪竒异路得功名【皆取官爻旺相第一】龙虎凤鹤侯王相　　杂类兴隆孙子荣
　　其四
　　灵芝木兆君臣会　　异路功名封相位
　　举子黄甲有陞除　　三人同歩丹墀贵
　　胎孕
　　父母爻为孕妇人　　子孙爻是小儿身
　　父母旺相孕妇吉　　子孙旺相小儿荣
　　其二
　　孕产成娩两不同　　孕妇安而产室空
　　成卦只宜占孕事　　娩爻可待产时通
　　其三
　　休囚为阴旺属阳　胞中男女可分张　子落空房小儿死父母空兮孕妇亡　父母子孙俱旺相　小儿孕妇尽无妨静则应迟动则速　限期祷祝日推详
　　其四
　　巨龙游海凶中吉　　猛虎伏冈吉内凶
　　头尖足映无殃祸　　福德交加子必重
　　其五
　　胎孕大利撺火鎗　　身光体滑无凶祸
　　财爻乱动促断凶　　依法推之随处可
　　词讼
　　我讼他人曰兴讼　他人讼我曰被讼　兴讼喜要官鬼旺被讼却喜官衰用　彼此须观两卦中　两卦相似事和同左边动旺吾先胜　右起丰隆他有功
　　其二
　　讼言胜负分尔我　　我讼他人官旺可
　　他人讼我官鬼平　　若旺生枝定招祸
　　其三
　　头旺身滞并足落　　蒙昧之时囹圄恶
　　两形相似一般般　　必定迁延难解脱【凡词讼皆占二方】
　　其四
　　身蛀虎动有虚惊　三乡皆损祸非轻
　　六爻不动足平直　公讼无兴门户清
　　其五
　　偶然鬬殴恶兴公　足起头低事不中
　　三形动旺防鬬敌　两边无力总成空
　　其六
　　见官不用揷花枝　才揷花枝被勘追
　　身复有枝生白虎　血光纒染带忧悲
　　其七
　　木兆生枝来葢头　三隣门户有寃讐
　　暗中带箭交加发　进退纒绵难罢休
　　其八
　　身下生枝来漏身　留连牵惹别途侵
　　若还足管终难了　头官乡案吏嗔
　　捕盗
　　捕盗须观官鬼乡　两边衰旺要分张
　　我衰他旺应难得　我旺他衰定是强
　　其二
　　问赃必要看财乡　财动之时迁变赃
　　旺动必然当发露　休囚财气落空亡
　　其三
　　旺处生枝并有蕾　定知报信有人来
　　休囚蛀折生枝起　走透难寻更莫猜
　　其四
　　白虎旺动防抵敌　血光之患定无疑
　　若问其方看动位　甲乙居东依例推
　　其五
　　前爻发动利于公　后象髙强私却通
　　上下俱兴防鬬敌　两边无力总成空
　　其六
　　若问神财有走失　财安足管未能出
　　戊巳生枝贼走亲　五乡精细谈虚实
　　其七
　　头伏足伏贼埋赃　似有不发欲变赃
　　枝头髙昂不能出　枝若低头在近旁
　　其八
　　若问贼徒人物様　便把六神为貌相
　　推详木火水土金　便识住居并所向
　　其九
　　大凡走失不宜占　诚恐宫司有滞粘
　　何故吉凶明不得　一人欢喜一人嫌
　　疾病
　　甲乙枝爻若发动　忧疑悮食兼头疼
　　惊恐怪异从外来　寺观看花东方从
　　其二
　　丙丁枝爻若发起　口疮赤眼并促气
　　若不失饥并食伤　咽喉有疾难医治
　　其三
　　戊衰生枝兼有曲　脾家受喜防惊搐【其下当有己庚辛壬癸或遗亡】













　　卜法详考卷六
　　钦定四库全书
　　卜法详考卷七
　　礼部侍郎胡煦撰
　　卜【古法彚选】
　　古者卜之法先须选葢其体有俯有仰有前弇有后弇有左倪有右倪之别其色有黄青白赤黑之别葢俯者天其色【周礼名灵属】仰者地其色黄【周礼名绎属】前弇者东其色白【周礼名靁属】右倪者北其色黑【周礼名若属】
　　及秋取而杀之至春而干乃衅而藏之卜时乃去其上甲存其下甲其下甲之外有黑膜一层临卜乃用契刀于腰金之上一方中刻为方形去其黑膜此外尚有六处近上首之一乂近下尾之一乂并近四足之四乂皆须用刀刻之葢板之下皆有横直之文其正中直文通于上下名曰千里有此一文然后有左阳右阴之别横文约有五道五行之象也左右各五天干之十数也五文之空左右约十二方十二支之象也上一文斜出而抱首若或直出名曰冲天是之谓王此最贵者也其左右墙中有二眼者其次贵者也或左有右无左无右有者曰相曰将皆贵也下一文斜出而抱尾其中平直止有三文三文之中止有两大方以中文界之上下各四以应四时其中文为腰金腰金之下为兜财凡卜必在腰金之上一方分为左右二方左名甲乙右名丙丁其甲乙以金论丙丁以火论何也葢覆而视之甲乙虽属左方以之正形论则原在右右金方也故左之甲乙为金丙丁在右而以火论者南方故也葢腰金上下之四方分主四行左之下水也左之上金也右之上火也右之下木也如以五行之理论则各就本行而分子父财官如照史记经所卜则但论首身足三处而已古者开之法必分四时冬开后右春开后左夏开前左秋开前右今不论四时皆开前之二方然所开之一方亦必有上下左右亦当因所开之时而先开其方呉中卜法卜一事则开甲乙一方二事则兼开丙丁如两人共谋之事或以已求人之事则兼甲乙丙丁二方皆开之矣三事则并开腰金之甲乙四事则并开腰金之丙丁五事六事则并腰金之下横名为兜财者亦开之古法如止占一事则视四方之畧髙者而占之尤属极验周礼所以有视髙之说将卜之时又必五行全具以碗盛水置钱于中用木界尺二架于其上然后置板焉刻者向下而近肉者向上以三一丸灼之钱为金界尺为木碗盛者为水炙者为火成灰则土也而五行全矣火力既至必有烟煤黒色形焉忽觉咋然有声其板拆矣拆之所见其中为身逼近千里者为首舒而向外者为足然后观其身首足之俯仰平直并其方位之五行以卜其吉凶焉又一法专论五行以别财官父子而以旺相冲动论之又一法分为四象而以衰旺论之又或观其尖圆直曲平而以五行论之【皆古法也】不可执一
　　既占其拆矣乃以绳约其拆处以香火供之必待三日而拆始复合然后埋之如不及三日板仍复有声是犹有未尽之言也当再卜之
　　三一丸炭屑一两铅粉三钱拌匀用肉和而成锭其粗如筯其长三四分晒干藏以待用用时以火烧之待其透明然后置于板之上以灼之
　　刻之刀形扁而方约长五寸厚二三分正中如斧形磨为刃其拆分身首足三处而论身者事之干也贵乎平直刚健洪润明净者吉也或折折乖违衰抝枯朽及夹丝拖坠纵横促漏皆不宜也首者事之始也其平直髙昂回就有情者吉也忌浑蒙漤低伏临野及俛垂戴白者不宜也足者事之终也其开豁飘扬浮脱阳之类也动象也肣管落滞阴之类也静象也宜动宜静宜发宜收各有所宜故吉凶亦异枝生于上下者也首身足皆有之然亦各有所宜蕾则枝之短而微圆者也若化龙若华葢若仙人上马仙人过桥鹁鸽驼铃之类皆吉也否则为上累上累则非宜矣又有内已外人内男外女之说女本内也而谓为外婚姻之女自外而入也又有交易图谋征战约请婚姻来往彼此相接之事则甲乙丙丁二方皆开之以甲乙为我丙丁为人停匀则两吉一髙一低一强一弱则一吉一否
　　总断
　　甲乙【金兆】　其形象一以头髙身旺足管为正形倘有不然者是之谓抝斯为动矣抝者身首足不相应也
　　丙丁【火兆】　其形象丁头足齐平头大尾小是为正形有不然者是之谓抝斯为动矣又头足乖亦为抝又卦体静逢日之干为动
　　腰金甲乙【水兆】　头平身直足管如蛾眉覆月始为正形有不然者是之谓抝斯为动矣
　　腰金丙丁【木兆】　宜头深足旺蛾眉正形有不然者是之谓抝斯为动矣
　　上乡木兆【一名坐脉】　宜如木形而活根柱坚牢而粗始为正形有不然者是之谓抝斯为动矣【此枝之下大上小者也】
　　下乡倒龙【木兆一名悬针】　如倒挂龙如悬针其正形宜直而活有不然者是之谓抝斯为动矣【此枝之上大下小者】
　　兠财【二边俱是火兆】　要头起身重足发如仰月又如船载物是为正形详其爻占断其吉凶
　　金以甲乙为财丙丁为官戊为父已为母庚为兄辛为弟壬为子癸为孙又甲为妻乙为妾皆自首至足分别论之如不与正形同是为抝动
　　火以甲为父乙为母丙为兄丁为弟戊为子已为孙庚为妻辛为妾壬癸为官皆自首至足分别论之如不与正形同是为抝动
　　水以甲为子乙为孙丙为妻丁为妾戊已为官庚为父辛为母壬为兄癸为弟皆自首至足分别论之如不与正形同是为抝动
　　木以甲为兄乙为弟丙为子丁为孙戊为妻已为妾庚辛为官壬为父癸为母皆自首至足分别论之如不与正形同是为抝动
　　分断甲乙金兆
　　凡占首为事始首若髙昂仰起则作事有势身为事干身若平直厚重则作事有力足为事成足若振起髙昂则末后有势然亦有宜有不宜葢事至成终乃收敛之地则又以肣管低垂伏临平直为妙葢髙昂仰起者动象也肣管低垂伏临平直者静象也宜动宜静各有所宜如占病足肣者生足开者危行者足开至足肣不至占出行足开行足肣不行有求足开得足肣不得系者足开出足肣不出占病足开而危者内髙外下也头仰吉头伏凶静应迟动应速　外者人也内者我也外者女也内者男也凡头足乖违身中摧折及夹丝或如破器并头足带白皆非吉也
　　头髙足低主前荣后辱占财福只初限为佳
　　头低足豁占病凶又主破财若身旺而低则吉处藏凶头髙足管身平占嵗大稔诸事皆成
　　头髙足管身乡勇猛利于进用最忌身促
　　头髙足落主始勤终怠更若身空窈窕诸事难成【窈窕细也身空即是旬空】
　　头直足直而身动更带昏蒙占病主邪气相干
　　头伏足起占行人来速占病利女不利男
　　头伏足伏事多忧滞占行人不至占病凶
　　头直足直身直白虎朱雀皆动诸事利有忧不成【火尅金也】头直身直足发金形带火行人至婚姻不谐占病胸膈满
　　头若无气求谋难于进身失脱难寻婚姻不谐
　　头若有气更得前后相应主贵人扶持
　　头动足浮求谋不遂失脱难寻
　　身旺足垂主事迟多反覆进退
　　甲乙枝兆
　　防传曰大者身也小者枝也枝旁出者也又旁出而如花萼者为蕾【所以有上累下累之说】凡有枝不若无枝动不如静若自凶变吉犹可自吉变凶则不宜矣
　　首上生枝　髙昂生枝则吉诸事有成垂伏生枝则凶主有欠愿多疮疖发热身疼　凡健旺生枝精明洪润青龙有气诸事皆吉　占讼葢头枝邻人硬证若横而生枝大为龙口主升腾小为蛇口主口舌下短有财多吉上短有口舌多忧　腰金而狂枝坐首主损财唯旺相可以成事　兠财有枝吉　头髙足仰上生枝名利成就唯不宜占病　占婚枝兆交杂女必带疾　健旺生枝求财倍利　三起枝诸事吉三伏枝事必迟疑
　　首下生枝　六爻下累多凶旺相亦不为祥主漏财破产有忧凶　兠财下漏多灾　头直足髙下漏枝件件不宜
　　身上生枝　髙昂生枝则吉头垂足伏生枝则凶旺相生枝多有财福　问功名健旺生枝即陞　占讼官鬼生枝必定有祸健旺更不宜　占婚枝兆交杂女必带疾官鬼生枝亦多病　占讼揷花枝被勘若身上白虎生枝主有血光之灾　丙丁上生枝主有欠愿　上下两枝参差名利迟滞多病讼有孝服　四通八逹如十字乃吉　有枝内外公私多有阻隔唯问名者必主大贵若有蕾主贵人扶持　枝兆纵横诸事迟滞公私皆不利同人妬忌病难医若身爻枯朽兄弟独发主虚诈不利求人　占天时交加枝兆主风　见贵枝兆尅战难见　出行身促枝横途中有险　三起枝主鬬争　身上所生之枝反大于身为子尅母主下凌上成亦难成散亦难散
　　身下生枝　下累多凶主漏财破产旺亦不吉若首尾无旺气名利无成祸患相侵　漏身枝多怪梦腰腿疼交闗必遇无情　占讼漏身主迟延别有勾连
　　足上生枝　乱枝主凶祸灾迍　庚辛生枝则奸邪盗气刀兵相击　木枝截足大利交关得父母妻财洪润大益　枝生于庚辛壬癸似柳穿者夏秋卜最利求财非求财则家鬼相侵春冬卜有水火盗贼之忧更防失脱
　　足下生枝　下累多凶旺亦不吉　乱枝主凶祸灾迍足漏为漏财亦不宜脱货久病迁延难治
　　揍须出洞乃身折之形唯头髙及后若戏水鱼者始利屈曲短肥非吉枝兆纵横则有祸
　　甲乙变形
　　箭发离弓利求名最利武帅大利公事行人至见贵亦宜病凶家宅不利
　　巨海游龙君子道长之卦宜占制诏文书大利求名病危宜保守过旬日方苏讼凶行人至停塌利出卖无气捕捉隄防走透消息恐有血光之灾秋夏升腾变易春冬欲速未逹
　　猛虎伏冈唯利君子求谋若公干宜艮方捕捉宜山场古墓察之可获经商利往坤方窰灶髙原处运用得利防有比肩不足小人脱漏所干难成暴病变凶久病难治停塌迟中得利
　　化龙形主升腾变化大利求名宜立大功普济羣生利公不利私经商得利有搀夺此象多有变异
　　头上开口大为龙口小为蛇口下唇短有财上唇短有口舌下枝主漏财坐头枝亦不利三起者吉三伏为事迟疑谨防鬼贼不可托人干事家宅啾唧停塌失本
　　华葢形阴阳交媾道合人和贫者必富富者必贵最宜建造诸事利益罪囚遇赦占病不宜捕捉难获商贾水陆防危
　　金上立木土又葢头行人未至病人有忧财防盗贼穿井土倾逺处捕人近处捉获寃家债主狭路相逢谨防墙井桥梁之险出郊必遇蛇虬
　　金中化水占事迟当有成不宜占婚占病危经商有险行人有病公事走泄事情占家宅有怪异伏尸
　　金中变火行人即归暴病有变久病必危求谋用事中有搀夺
　　甲乙掩墙主有阻隔不可求名出入并凶不宜动土不宜占病求财无见贵逢于道路经商途中有阻行人立至不至则虚惊信至凡事宜速不可托人产难有忧却生贵子
　　金兆化水身又无力名利皆空行人未动生产大凶仙人过桥占阴宅大利后嗣唯占病凶
　　仙人上马诸事吉更宜占坟墓不宜占病
　　大鱼捉小鱼占事恐有搀夺占病有神愿行人在路有阻求财宜慎捕捉有人报说占产主双生占婚不宜大鱼逐小鱼则有力小鱼逐大鱼则力微
　　穿心六害主有祸家宅讼服不免隄防失脱小口灾晦有怪异占讼有亲邻唆扇罪业牵纒不能解脱功名蹭蹬经商水陆有阻求财虚华嵗占得之四时祸事重重
　　仰月形上半月得之大利乃进盛之象下半月得之不利乃消灭之象亦利上半年不利下半年散事应速成事欲速未遂亦不宜占病
　　覆月形头伏足伏身桥凡事反覆功名难成占病阴气入腹久病凶小儿多惊搐之灾
　　金中带火有喜讼无凶病轻无祸
　　沥水金有说无成
　　掩墙金若系金于柱诸事宜急速若缓则有悮
　　金中变木主大富讼有虚惊病凶
　　挂龙金求财薄得
　　甲乙腰金水兆
　　金兆如蛾眉掩月乃为正形若得头足相似六神不动六亲不移又得洪润旺相依乡斯为上吉若中低后起主怪异忧惊然多有变形皆从此出俱宜随形而断若狂枝坐首主破财枝若飞来须察动静言之
　　头髙足低事事不宜
　　头髙足直诸事利益
　　头髙足伏人情和睦
　　头髙足垂莫信是非
　　头髙足管求财必满
　　头髙足髙谋望虚劳
　　头髙身旺足又发一应图谋皆脱洒
　　头髙身滞足髙飘行藏必定见蹊跷
　　头仰身髙足又发见贵求官必通逹
　　头直足髙宜寻结交
　　头直足低事不发机
　　头直足直求财利益
　　头直足管财利皆缓
　　头直足摇虚诈动飘
　　头直身滞足还落官病无凶朋友托
　　头直身伏足又伏即利求财俱不足
　　头低足低好事成非
　　头低足直求谋可息
　　头低足伏小病便哭
　　头低足泛丧事速办
　　头低足落诸事莫作
　　头低身仰是非日长
　　头伏身髙足后垂官讼不可托相知
　　头伏身低足又低病人官讼必迟迟
　　头伏身起挂髙梢病者惊狂讼得招
　　头曲足曲事多反覆
　　头细足垂闲是闲非
　　甲乙兠财火兆
　　头髙身重足起洪润旺相第一休囚折折诸事不宜头髙足直诸事利益
　　头髙足髙诸事多招求财有利病患俱消
　　头髙足仰上生枝名成利就病凶危
　　头直身直足尖休囚破败多病洪润旺相大吉
　　头直身直足仰功名利求财有官事不宜
　　头直足髙枝又下漏事事不宜
　　头直足仰诸事吉祥财货有利官事无伤
　　头直足直占病不利官事自息求财少遂
　　头直足直不利占女病求财无官事息
　　头低足低好事成非病凶求财无官事息
　　头低足飘诸事蹊跷官事多杖责老病更不宜
　　头低足豁大利求财
　　头低足直老病危哭
　　头大足尖求财莫贪婚姻难功名未全
　　头曲足曲诸事不足
　　分断丙丁火兆
　　丙丁象丁头足齐平五乡洪润又带旺气凡事皆吉其形象丁若滞折休囚定主惊恐若雀武皆动主官灾盗贼宜头旺尾微若尾粗头细名利皆不宜也
　　丙丁如丁头大尾细又不动摇名利皆吉利于进取足无力谋望不遂求财无他事亦多迟滞
　　足爻有气最利功名余事皆可成就若不累促求财家宅皆吉身动足浮主有失脱
　　丙丁象丁头直足直而洪润名利皆吉家宅安人口顺头髙足直身洪大诸事通泰成脱皆宜若或休囚定主滞晦
　　头髙宜见贵
　　身宫差跌诸事不宜主折财
　　头回身空足轻求谋虽许不可全信求财见贵空费力总虚名
　　丙丁枝兆
　　首上生枝　甲乙上累主文书有气得贵人扶持　丙丁上累犹可得他人扶持占病有欠愿　头髙足起上生枝诸般皆吉唯不宜占病
　　首下生枝　主漏财败事　丙丁下累主阴人阻滞凡事皆无成　兄弟生枝主有虚诈　兄弟爻最利生下枝　头直足髙下生枝诸事不宜
　　身上生枝　戊已上累吉　坐身枝首伏足伏亦名金上立木唯孕妇临产有惊主生贵子求名不成停塌无利隄防仁中不仁诸事反覆难成行人未至占病必哭　插花枝生于木名利皆吉婚姻得美妇若身枯体弱则主淹留　浮木生枝进退多阻更若折折诸事难成　木兆如风摇枝生内外财防损失谋望皆虚　占天时交加枝兆主风
　　身下生枝　戊已下累破财破事病有血光之灾女子不利
　　足上生枝　庚辛上累财谷丰百事昌　壬癸上累不得人力木枝坐上截足交闗大利求财利若休囚或如蝌蚪则吉内藏凶　占讼葢头枝邻人硬证　官鬼生枝占讼有祸健旺更不宜　辛上生枝吉　问功名健旺生枝即陞　财上发枝为鹁鸽拖铃行商坐贾皆利若健旺其利加倍行人信至婚姻妻带子来唯公干有人拦阻　占捕捉旺处生枝有人报信若休囚生枝蛀折定走脱　乌鸦带箭名利皆空病危身损　财爻宜生上枝　占婚姻枝兆交杂女必带疾若枯朽定主痨疾若官鬼生枝亦多病
　　足下生枝　庚辛下累有灾　壬癸下累破财　水火枝生于官鬼上下相穿夏秋卜多财春冬卜多火盗庚辛下生枝为漏财　木兆生枝扫脚名利有人
　　搀夺婚成亦主生离　占婚足漏枝主好争鬬公孙同数乃上出之枝当生于腰金之木枝与本身齐等也主吉中有助最宜求利唯公讼不宜
　　父子相负乃上出之枝而斜背者亦名火中莲主父子参商与人谋事则内勾外连为祸
　　飞鸟入林乃上下生枝若翼而头伏尾髙者也行人速至主有喜庆若或蒙昧损折诸事没兴且有勾连丙丁变形
　　金水形在丙丁为伤元气诸事难全宜西南方求利见贵吉行人未至散事宜迟成事不成宜缓而不宜急有始无终之象
　　丙丁化金火为三起伏先迟后速之象宜西南方打造金铁处求干有借肩得力处病凶行人至凡公私及脱货皆多虚诈公讼辨脱
　　四通卦兄弟爻中发主有虚诈财爻漏枝主漏失财物占病主阴神为怪若财发上枝兄弟漏枝方许四方通达经营获利官讼有鬼贼亦主多事功名蹭蹬同軰搀持行人惊险凡事保守
　　纯金卦在丙丁之乡六神一同六亲齐配是为财旺秋占更吉求名求利施恩作福婚姻和美官讼得理行人未至有信来
　　螣蛇卦诸事进退事胜处有人唆扇老病有血腥经营冬宜北春宜东夏宜南仍防旺处遭伤口舌如麻
　　丙丁失字形主有散失诸事无成主夫妻反目父子不和兄弟争閙病者寃牵枝在上是阳魂枝在下是阴魂
　　金火形父子两背谓大小相背也金火相烘则火胜主夫妻反目父子不和兄弟争閙逆上反理之象占财得一失二问名无占宅二三人病
　　箭不离弓乘凶恃势之象唯利占公事官讼须防暗箭功名只可以大易小尚防搀越行人未至
　　扬旗形金中发火有似扬旗诸事宜速不宜迟家宅防水火盗贼之灾最利于公必有喜信不利于私脱货利占病不利
　　困鳅形短而蠢六爻不动凡事宜迟不宜速若头低足直六爻不动更兼漤买卖久后得利有变易升腾之象占病危
　　两金重叠金形生金枝也不利于公唯宜破屋坏垣伐木及买卖铜铁利小人不利君子此阴毒之象主事重叠过渉艰难方可遂意
　　猛虎伏冈不宜公讼隄防阴毒恐旺处有伤停塌大利不利私商行人未至病者颠狂大利出师
　　鹁鸽驼铃庚辛上发枝行商坐贾皆吉凶祸消灭行人信至婚姻妻带子来公干主有人拦阻占病有鬼祟安在水石之间
　　重叠丙丁谓二钉也主父子兄弟同登妙境功名双胜求一得二若头足齐平五乡洪润家宅丰盈若纹爻旺活则有重喜若带休囚则有两失或有旧事相纒又主比肩不足占病或有牵纒或有重丧
　　乌鹊带箭见官求谒皆不通名利俱空占病久后危天罗地网囚系难出瘟疫纒绕内防阴人妒忌外有小人侵欺若得两头有空谓之破罗破网问凶不凶问喜不喜问盗来不来公讼理不理【与鹁鸽驼铃不同驼铃在上带箭在下】
　　牛头火甚凶
　　天井水交加紊乱不利经营
　　云梯独歩利谒贵求名不利婚姻及占病求财
　　丙丁腰金木兆
　　头髙足髙口舌多招
　　头髙足低阴人是非
　　头髙足起诸事莫理
　　头髙足直多施见识
　　头髙足伏官灾不速
　　头髙足滞莫争闲气
　　头髙足飘诸事蹊跷
　　头髙身低足后垂利见官豪絶是非
　　头直足直官事有力
　　头直足低间事莫携
　　头直足仰莫听水响
　　头直足发显利虚宅
　　头直足飘信息劳叨
　　头直身髙足又弯求官求事后艰难
　　头低足髙举用自劳
　　头低足低无是无非
　　头低足管忧疑伤感
　　头低足扬老病堪伤
　　头低身旺足后发脱事无忧讼无责
　　头伏身平足更平求财求利可经营
　　头大足大家财破败
　　头细足细求财莫去
　　丙丁腰金变形
　　形如覆月洪润为吉抝则不宜更若有枝须察动静木兆不宜身空求财无诸事乖违行人未至失物不得形如匙挑举用有忧
　　木兆无根秀而不实
　　足虚头回空失空回
　　木兆如风吹烛台主虚惊
　　乂天乂地皆不利而乂地更凶
　　风摆荷水漾荷弄珠荷不宜托人干事皆无凖的终有捐失又宜分向内向外
　　腾上木事多虚声
　　两鬼扶身所求不成凡事有人搀夺久病不利
　　软桥若柱主凶中有助若或体衰则凶中有吉
　　木兆象黄兰利春不利冬
　　牛头火甚凶公私皆不利行人被阻
　　天井水诸事交加紊乱
　　插花枝名利皆吉婚姻和美唯不宜身枯体弱
　　木兆化为杖鼓花酒丛中最利不利占病讼有囚系扫脚枝问利求名有人搀夺婚姻不久主离
　　浮木生枝不利占名谋为进退多阻若带折折诸事无成
　　倒木无根诸事不利
　　头回身空足轻求谋虽许不可全信凡百成事名利两途总属虚名
　　木兆化金求财无行人未归任人不着所干不成木横倒形无事亦生烦恼占病凶行人在路亦有他事纒扰
　　风摇木枝兆内外相交财防捐失求望虚劳
　　倚壁卦内外皆可怕
　　独土形如一字公私皆吉更利农耕
　　三合形诸事可成求财婚姻皆吉
　　乱丝形无事也虚惊
　　成林木大利求财
　　倒龙形失脱易寻
　　毛叶形上丰下细头又纎活如平地插鸡毛大吉更利求名
　　背靠木劳碌耳有相背之形故事多反覆
　　丙丁兠财火兆
　　头髙身重足起旺相诸事皆吉
　　头髙足起上生枝诸事皆吉唯不宜占病
　　头髙足髙多招官事占名大贵占病则男子凶
　　头髙足豁求财少利占名大吉病者用药而愈
　　头髙足直诸事利益
　　头髙足曲病人便哭官事牵纒功名不足
　　头直身直足直无是无非财官俱无占病危
　　头直足髙下生枝诸事不宜
　　头直身沈足尖财利不全
　　头直身直足仰官事刑伤功名大利财货平常
　　头直足仰婚姻吉功名利病无妨
　　头直足伏名利俱无占女子病不利
　　头低足飘诸事蹊跷
　　头低足低好事成非病凶名利皆不宜
　　头低身重足飘诸事莫理
　　头大足尖功名不全求财无利占病迟延
　　甲乙丙丁兜财火兆
　　此兆名水乡发火头起身重足发如仰月形则诸事有喜上面生枝吉头低下漏定主凶灾
　　顺风船最利经商求官赴任婚姻皆吉病则久后危担肩形头似画眉又如雁阵排空而缩脚若得身肥旺相诸事皆吉
　　鲫鱼上水其形缩脚若得身肥诸事如意足发身衰则不宜也
　　蚕头蟹足诸事如意
　　缩脚变形又有漏身漏财之别枝生于下若鸟之飞其脚缩也诸事可为
　　变形【甲乙丙丁腰金兜财皆有之】
　　死鳅
　　困鳅见于火兆短而蠢六爻不动凡事宜迟不宜速若头直足直更兼沥漤买卖久后得利
　　鲫鱼戏藻即上水也见兜财身肥者吉足发身衰不宜卧蚕食叶宜身肥足管求财宜缓若空断则主悲仰月见金兆上半月得之大利乃进盛之象不利下半月亦利上半年不利下半年
　　覆月见金兆头伏足伏身桥凡事反覆难成占病久凶小儿多惊搐之灾
　　顺风船见兜财经商最利求官赴任婚姻皆吉病则久后危
　　分头头上分开若龙口蛇口之类
　　分足足上分开若大鱼捉小鱼鹁鸽驼铃之类
　　帆防此木兆变形两头着脉方吉蛀折则不宜也飞鸟即兜财中缩脚形诸事可为若得形如凤鹤占功名定至侯王
　　蛛丝坠与绞车同
　　绞车此与夀鼈儿其形皆圆此不常有者也绞车特多乱丝耳
　　四通上下生枝文如十字乃吉若两枝参差名利迟滞多病讼有孝服
　　凡字与火兆中失字形相似头合而尾分主父子兄弟夫妇不和
　　夀与蛛丝绞车相似
　　鼈儿与蛛丝绞车相似
　　漏身漏财缩脚变形如鸟之飞其脚缩也诸事可为撑门形或如棒或如笋或如针则万事亨通屈曲短肥者不吉若生乱枝或见摧折则求财不利
　　金鸡独立诸事难谐有忧多阻囚系不出占病亦宜
　　聫占【甲乙丙丁二方兼占之】
　　身折两头低甲乙丙丁相同病凶婚姻刑尅官讼牵纒且防盗贼居家常有惊忧
　　金形化水甲乙丙丁相同婚姻有始无终家宅田园谨防水盗官讼遭刑病危
　　金火纯金甲乙丙丁相同婚姻不吉名利皆空老阳病危行人信至
　　两乖形其形直而足开上有纒丝甲乙丙丁相同婚姻上吉而难成官讼他胜病阳鬼为祟家宅防火盗
　　鱼尾形甲乙丙丁相同占婚则两壻占产则双生病则阴人危阳人难愈功名不美家宅防水盗
　　沥水金两头低也甲乙丙丁相同占婚不久房空占家宅阴人小口多病占阴宅主有水藏
　　一字形甲乙丙丁相同夫妇齐眉家宅田蚕大利官陞阴宅大吉若得洪润其吉绵长如带休囚美中不足
　　丙丁头髙甲乙头低是为賔来欺主下逆上之象名利难成停塌无利婚姻不成病多忧
　　阳旺阴衰主尅妻阴旺阳衰主尅夫唯两边相同占婚偕老
　　凡占功名官鬼旺相父母洪润子孙休囚上吉若其形怪异或见龙虎鹤定为将相侯王若杂类兴隆止郡县之荣耳
　　甲乙金兆分爻
　　初爻甲乙为首一名青龙又为财神又甲为妻乙为妾若洪润则诸事相宜谒贵求财皆吉　若轻清则
　　诸事减力　若髙蒙则主前程有阻　若低蒙则始终滞晦常多迷闷　若低洪驿急不利求财【洪驿急皆为兄弟旺也】　枝从此生名坐头枝
　　二爻丙丁一名朱雀又为官鬼　若动主文书口舌官事相系若有枝内外公私各有阻隔　若平静轻清必主有拦截之患　唯科举功名健旺生枝必主大贵　若有蕾则主贵人扶持
　　三爻为戊一名螣蛇又为祖父　若洪润清健生气颇佳得贵人之力田蚕坟宅兴隆大畏蒙滞则诸事不吉【蒙属木为尅土也】
　　四爻为已一名勾陈又为祖母　其色宜驿【驿者金也金之色白】若带轻清则诸事速　若坚直穏平则诸事大吉不宜昧昏沉　戊已二爻为父母宫大宜洪大
　　旺相育物无穷生气不絶　不宜枯朽蒙昧促折如衰处生枝化为破财五鬼凶害非常
　　五爻庚辛一名白虎又庚为兄辛为弟　此神未甞有吉故不宜动　唯宜平静清秀自然贞吉　若动主比肩不和不利求财　若动旺生枝则奸邪盗气刀兵相击　亦不宜防昧蒙昧则疾病相攻　若休囚则阴少不安　若驿则主破财【驿如半环金之本形也其色白在此宫则为兄弟】
　　六爻壬癸为足一名武又壬为子癸为孙　喜平伏清秀谓之足肣上吉　大畏蒙蒙则盗贼奸气相凌成脱二途皆不宜终亦不利　若发动如幡脚失脱非轻常主小人有忧害不成也
　　首髙足落凡事始勤终怠占病迟滞【后无力也】老阴大凶【足落也】少阴血气不和【与足近也】无咎或食积疽痍之疾少阳防惊【与首近也】更看身分如何且要本音纯美
　　首直足直戊已震动更带蒙昧则邪气相干【中心动也】首伏足伏多生忧愁诸事不和疾病危亡行人不至论诉失理【此首伏足伏而中直者若中起则为桥矣】
　　首伏足起行人速至老阳病者凶【首伏也】长男在外得病【与首近也】或因食气所伤老阴患者忧气未苏无咎【足起也】暴病者身旺吉【足起也】促动凶【首伏也】如停货物得此大利【先衰后盛也】速脱无气不得价【首伏也】有忧不成先凶后吉
　　首直足直身直朱雀白虎大动则有官事户役相牵少阴遇之脓血之灾【白虎动也】少阳值之疮痍之悔
　　丙丁火兆分爻
　　初爻甲乙为首一名青龙又甲为父乙为母　以旺相无动洪大者为佳　若动则必致叨叠文书更变凡事见速　如带休囚诸事艰辛　亦不宜蒙昧蒙昧则贵人隠而不见　若轻细则停塌不利病者受气于食得凶
　　二爻丙丁一名朱雀又丙为兄丁为弟　不宜大动若大动旺相则反吉成凶故曰火炎而无水淘溶纵发而中间有折凡事宜速速中防损得壬癸相应则凶中化吉　若得庚辛旺相谓曰金中有水亦谓庚辛化财财旺不动则兄弟和睦动则必有争夺
　　三爻为戊一名螣蛇又为长男又为子　唯刚明洪润为吉　不宜折动动则损财失业亡家用事欲速未逹　平直吉　蒙昧凶
　　四爻为已一名勾陈又为长女又为孙　唯宜明静坚直　不宜蒙昧蒙昧则阴小不安　折动则惊恐失财　休囚则子孙不利外事勾连　如有夹丝则主伏尸乖气相搏及官事鬼贼加侵官讼失理终讼不善病多气疾驿者行人至公私不利
　　五爻庚辛一名白虎又为妻财庚为妻辛为妾　此神虽凶在火位不能兴祸若旺相洪润则经求有利公私两谐谒贵出入皆利进用和平更得壬癸相兼旺相洪润大吉　不宜枯燥发动若动则金火相刑其害必深
　　六爻壬癸为足一名武又为官鬼　唯得圆实刚齐谋望利名皆吉前程何忧不显若带休囚则是美中不美　若蒙昧则官事户役相连　若发动则盗贼奸邪为害有非常不测之祸谨防水厄陆防盗贼人灾嵗歉　如生木枝截足在上大利交闗更加父母妻财洪润大吉　若带休囚如蝌蚪相似则病久而危亦防中风癎疾则迟或凶中隠吉或吉内藏凶水火枝生于庚辛壬癸与柳穿相似夏秋卜之大利求财如非求财则防家鬼相侵春冬得之则有水火盗贼之灾更防失脱
　　首旺足直身洪大轻动者成脱尽吉　或带休囚必有所失不能用也
　　首旺直身衰足发更带轻脱则可也求财不得有始无终之象常占有大难主人口分散先喜后忧先易后难病久而危暴病有自缢伤亡为怪常占则口舌相形讼失理囚者出行人在路有惊渉江渡海有风涛之患陆行防贼伴交游占宅有伏尸古穴须保重可也

　　卜法详考卷七
<子部,术数类,占卜之属,卜法详考>
　　钦定四库全书
　　卜法详考卷八
　　礼部侍郎胡煦撰
　　五行占
　　甲乙属金以甲乙为财若首起髙昂旺相洪润求财大利占名亦为有助占文书则不利若低伏衰朽则利文而不利财
　　以丙丁为官若平直洪润动而旺相求官大利占文书亦为有助占兄弟则不利若低伏衰朽则利兄弟而不利官
　　以戊为父巳为母若平直洪润动而旺相大利文书父母之占占兄弟亦为有助占子孙则不利若低伏衰朽则利子孙而不利父母
　　以庚为兄辛为弟此爻动而旺相则事多虚诈或有耗财比刼之患唯平静衰朽为吉若动旺占子孙兄弟为宜若低伏休囚则利占财而不利兄弟
　　以壬癸为子孙又为归着之爻若足起髙昂洪润旺相诸事有喜凡占皆可成终唯不利占官占子孙最利占财亦为有助若休囚枯朽则子孙老阴不利
　　丙丁属火以甲乙为父母若首髙而昂起或旺相洪润文书父母之占斯为大利占兄弟亦为有助占子孙则不利若低伏衰朽则利子孙而不利父母
　　以丙为兄丁为弟此爻动而旺相则事多虚诈或有耗财比刼之患唯平静衰朽为吉若动旺则占子孙兄弟为宜若低伏休囚则利占财而不利兄弟以戊为男已为女若平直洪润动而旺相占子孙大利占财亦为有助若休囚枯朽则利功名而不利子孙
　　以庚辛为财若平直洪润动而旺相求财大利占名亦为有助占文书则不利若休囚枯朽则利文而不利财
　　以壬癸为官若足起髙昻洪润旺相占名大利诸事皆可有成占文书亦为有助占兄弟则不利若低伏衰朽则利兄弟而不利官
　　凡财官旺动大利求官占财虽得防有损耗占兄弟则不利也
　　凡官文动旺大利文书制诏之占占官必有迁转占子孙则不利也
　　凡父兄动旺大利兄弟恐多虚诈家宅定有迁移占财则不利也
　　凡兄弟子孙动旺利占子孙恐有口舌争夺占官则不利也
　　凡子财动旺大利占财凡事有喜文书父母之占则不利也
　　凡腰金兜财之五行悉如此占皆以向千里者为甲乙向外者为壬癸中间以次排列
　　洪范五行占
　　洪范五行先儒止传其图未有占法今采诸占之论五行者附于其后　古法直者木也锐者火也横者土也圆者金也曲者水也而直锐横圆曲五者亦各各具有兼形如曲而又曲锐而又锐或直而圆或横而曲秘本所云金形带火金中变木之类是也又有因所见之宫位而定者如甲乙金兆而上见木形则为金中之木丙丁火兆而上见土形则为火中之土是也
　　甲乙五行
　　箭发离弓金形也旺于甲乙之宫故求名利求财不利巨龙游海与化龙形皆尾上带火在金乡为官故皆利求名
　　华葢土形也在金乡为文书故宜建造又镇静安逸之象故占囚则遇赦占捕捉则难获
　　金上立木土又葢头皆生所尅者也行人未至病人有忧防盗贼捕捉逺捕近获商贾水陆防危
　　金中带水迟当有成婚病不宜经商有险行人有病泄气也
　　金中变火行人即归暴病有变久病危谋事有阻婚姻不谐回头尅也
　　掩墙直木也主有阻隔诸事不宜经商途中有阻见贵逢于道路产难有忧却生贵子行人立至不至有虚惊信至为所尅者回头逼也
　　金兆化水身又无力名利皆空行人未动生产大凶泄气也
　　仙人过桥唯占病凶占阴宅大利后嗣
　　仙人上马诸事吉宜占阴宅不宜占病
　　穿心六害家宅主讼服不宁防失脱有唆讼名利皆空经商有阻嵗占则一年不利
　　仰月形利上半月不利下半月亦不利占病
　　覆月形凡事多反覆功名难成久病凶在甲乙为兄弟金中带火有喜讼无凶病轻无祸以五行论则兄弟无能以六神论则白虎被尅
　　沥水金有说无成
　　掩墙金诸事宜速不宜缓
　　金中变木主大富讼有虚惊
　　挂龙金求财薄得
　　丙丁五行
　　金水形在丙丁为伤元气诸事难全名利西南吉行人未至宜缓而不宜急有始无终之象
　　丙丁化金火为三起伏先迟后速之象有人借肩得力病凶行人至脱货防虚诈公讼辩脱
　　纯金在丙丁之乡为财名利皆吉婚姻和美官讼得理行人未至有信来
　　螣蛇卦诸事进退有人唆扇病凶经营四时宜往旺方仍防口舌
　　金火形左火右金相背皆主六亲不和多争鬬逆上返理
　　箭不离弓金土合形也持势之象也须防暗箭行人未至
　　扬旗形宜速不宜迟利公不利私防水火盗贼脱货利占病不利
　　困鳅带沥漤买卖久后得利官陞病危
　　两金重叠利私不利公利小人不利君子阴毒之象主事重叠艰难方可遂意
　　猛虎伏冈形类重金防带火也不利公防阴毒停塌利私商不利利出师病颠狂行人未至
　　鹁鸽驼铃火形带火旺于本宫商贾皆吉凶祸消行人信至公干有阻病有祟
　　重叠丙丁谓二钉也主父子兄弟同登功名双胜求一得二家宅丰盈事多重喜若带休囚则有两失或旧事相纒比肩不足占病有重厄
　　乌鹊带箭名利俱空求谒不通病久危
　　天罗地系难出病纒绕防阴小欺妒若两头有空吉凶皆不成
　　牛头火行人阻病凶
　　天井水交加紊乱不利经营
　　云梯独歩利谒贵求名不利婚姻及占病求财
　　丙丁腰金五行
　　匙挑形土不成土木不成木者也主有忧
　　木兆身空失物难寻
　　足虚头回求无所得
　　风吹烛台主虚惊
　　乂天乂地凶
　　风摆荷水漾荷弄珠荷托人干事防有损失
　　腾上木作事但有虚声
　　两鬼扶身不利求谋有人中阻
　　软桥若柱主得人扶助若或木弱必至终衰
　　黄兰形利春夏不利秋冬
　　牛头火甚凶公私皆不利行人被阻
　　天井水主交加紊乱
　　插花枝名利皆吉婚姻和美唯不宜身枯体弱
　　杖鼓形不宜占病
　　扫脚枝名利皆有阻婚主生离唯托人可成事
　　帆防形名利皆吉
　　浮木生枝事事多阻
　　倒木无根诸事不利
　　木兆化金求财无行人未归所谋不成
　　木横倒形主多烦脑行人不来
　　风摇木财防损失求望虚劳
　　倚壁卦内外皆可怕
　　独土公私皆吉更利农桑
　　三安三合公私皆吉更利农桑
　　乱丝形多虚惊
　　成林木大利求财
　　倒龙形失脱易寻
　　毛叶形诸事吉更利求名
　　分类总占
　　天时
　　凡占晴雨洪大精明轻清明浄者主晴昏蒙漤者主雨身沉头重者主雪折折交加则主雷及风交加生枝亦主风
　　占晴则足开首仰者晴横吉安者不晴横吉内外自横者不晴横吉下有柱晴载晴横吉内外相应自桥揄仰上柱足足肣者晴【载字或当是戴】
　　占雨则首仰有外外髙内下者雨横吉俯仰者雨首仰足开横吉安者不雨又首仰足肣有内无外及内髙外下者不雨亦不甚霁横吉上有仰下有柱者不雨不霁根格不雨
　　年嵗
　　占丰俭首仰足开有内内外自桥外自垂者熟又横吉内外自桥者熟首仰足肣内髙外下者大熟横吉上有仰下有柱大熟横吉揄仰熟横吉内外相应自桥揄仰上柱足足肣不大熟载熟根格中熟首仰足肣有内无外者不熟足肣首仰有外横吉安者不熟横吉下有柱不熟首仰足肣身折内外相应不熟
　　占灾疫身正首仰足开与横吉安者无疫横吉内外自桥者无疫首仰足开有内者有小疫横吉揄仰有疫首仰足肣身折内外相应者有疫若首仰足肣有内无外身节折有疆外者疫首仰足肣内髙外下者疫横吉上有仰下有柱者吉横吉下有柱无疫根格有疫无伤横吉内外相应自桥揄仰上柱足足肣有疫
　　占有兵首仰足肣有内无外及横吉安者无兵首仰足开有内者无兵横吉内外自桥者无兵横吉上有仰下有柱者无兵横吉下有柱无兵载无兵首仰足开身作外疆者有兵首仰足肣内髙外下嵗中有兵不至首仰足肣身折内外相应有兵不至横吉内外相应自桥揄仰上柱足足肣有兵不防
　　蚕桑
　　最喜健旺及头尖足大不宜庚辛发动主有僵灾木为食叶宜旺相不宜休囚
　　一为种子二为蚕室蚕妇三为蚕身四为筐五为茧子及丝皆以旺衰占其凶吉
　　龙为一眠为种雀为二眠勾为三眠虎为茧武为丝
　　家宅
　　身乡平直洪润穏重头髙足管并横吉安者大吉横吉上有仰下有柱者吉横吉揄仰吉首仰足开有内居家室不吉首仰足肣有内无外居家多灾首仰足肣内髙外下居家室多忧病载有忧外髙内下不吉首仰足肣身折内外相应不吉
　　枝生枯躁或兼鬼动或蛇头开口或头白昏蒙皆不宜也又枝生于首主多是非且恐乏嗣
　　凡占家宅以身为基身穏财丰大吉足管多财蛇头开口则主交争
　　凡占家宅以戊巳为中庭甲乙为门丙丁为神堂庚辛为厨灶壬癸为沟渎为井逺则以甲乙为林木丙丁为道路戊已为丘陵庚辛为窰灶壬癸为池井
　　又以五行论生尅羽音不宜土形徴音不宜水形宫音不宜金形商音不宜火形角音不宜金形
　　又有人宅相尅之说以日辰为人人尅宅吉宅尅人凶
　　居家
　　卜居家吉否身正横吉安者吉横吉内外自桥者吉横吉下有柱吉根格吉横吉内外相应自桥揄仰上柱足足肣吉身节折首仰足开有内者不吉狐狢宜居宅宜娶妇嫁女横吉揄仰首俯可居家娶妇嫁女
　　迁移
　　卜迁移能否最利头髙不宜枝生亦不宜鬼动亦不宜身宫窈窕足开有肣首仰者必迁足肣横吉安者不迁
　　婚姻
　　婚姻皆占二方宜头足俱齐二边停匀相配者成两边无力或参差者不成阳旺阴衰则尅妻阴旺阳衰则尅夫两卦相悬又兼促断则男孤女寡或有望门之愆或主破财
　　财为妇官为夫财官鬪叠主琴瑟不和父主公姑子主嗣息皆不可有伤子孙蒙折女多产厄子孙落空主乏嗣
　　枝兆交杂则女带疾其形枯朽官鬼生枝则男主痨疾或喉中有疾足漏枝主不敬亲夫伯母姑姨有争鬭漏身枝主有腋气头足俱起主女家改换年庚身分清明则无变异足直而发主人口散
　　甲乙洪润主语言伶利并髪美甲乙髙则有气伏则多滞漤则无智而好酒促断震动非齿损带破则面麻也　丙丁旺而促主腹病齿踈髪黄或有气性或目大色赤有气疾　戊巳洪润身形广大主仁慈多态若促动主血灾或脾气不和或黄病有疥癞　庚辛洪润主面圆色白多威或多语言　壬癸不宜动乃水性也唯清明不动主贞洁动主貌丑而黒立性不定喜怒不常若暗昧主再嫁若低动主泛滥少子
　　胎产
　　占胎孕以父母为孕妇以子孙为小儿宜身光体润父母旺相孕妇大利子孙旺相小儿大吉亦不宜空亡父母空伤孕妇子孙空伤小儿
　　财爻亦不宜旺动若旺动或促断则孕妇不利
　　凡占产期静则应迟动则应速
　　凡占男女以旺相为男休囚为女【宜以阳干为男阴干为女】
　　仕宦科名
　　凡占仕宦科名皆宜健旺洪润若头足相当官爻旺相者大吉若健旺生枝即主陞擢唯不宜子孙发动亦不宜官鬼休囚亦不宜父母空亡若得龙虎凤鹤之形定主侯王将相若得灵芝木兆亦主君臣会合
　　占陞迁横吉安者不迁首仰足开有内虽陞迁居官不久首仰足肣徙官闻言不徙横吉内外自桥官陞首仰足开内髙外下官不徙居官有忧无伤也横吉上有仰下有柱不徙横吉揄仰不徙横吉下有柱吉载徙官吉根格不徙首仰足肣身折内外相应不徙
　　居官
　　卜居官吉否身正横吉安者大吉横吉下有柱吉不久外髙内下不吉首仰足肣身折内外相应不吉横吉内外相应自桥揄仰上柱足足肣吉身节折首仰足开者不吉首仰足肣有内无外闻言不徙居官有忧首仰足肣内外自随不安
　　求财
　　凡占求财或买卖物件及渔猎宜健旺生枝洪润精明有气又宜财位丰隆头见足发或首足开内自桥内外相应者必得横吉内外自桥者得载得首仰足肣内外自随或足肣有外或首仰足肣外髙内下或首仰足肣有内无外者不得首仰足开有内者不得首仰足肣内外自随者不得横吉内外自举求财物得而少又足肣横吉安者一日得过一日即不得横吉上有仰下有柱不得横吉揄仰不得横吉下有柱不得横吉内外相应自桥揄仰上柱足足肣不得根格不得首仰足肣身折内外相应不得首俯足肣身节折不得内格外垂不得内髙外下疾轻足发不得内自举外来正足发得横吉上柱内外自举足肣得横吉上柱外内自举柱足以作有求得挺诈有外不得挺诈有内不得挺诈内外自举得狐狢不得狐彻不得挺诈内外自垂不得横吉揄仰首俯不得头平足管招人谈论柱彻亦不得又不宜头伏身空及财爻带折亦不宜足起头低及休囚蛀折白虎爻兴必主口舌争讼武爻动防盗贼
　　弟兄爻动主耗折官鬼爻动主有官非唯占贵财及追赃始利
　　请谒
　　请谒人横吉内外自桥者得载得横吉揄仰不得横吉下有柱不得根格不得首仰足肣身折内外相应不得内格外垂见人不见横吉内外相应自桥揄仰上柱足足肣不得横吉安不得首仰足肣有内无外请谒人不行行亦不得善言首仰足肣内髙外下不吉首仰足肣内外自随不得
　　见贵
　　卜见贵吉否不宜官空若足开首仰身正内自桥者吉横吉内外自桥者吉横吉上有仰下有柱吉横吉揄仰吉横吉下有柱吉载吉横吉内外相应自桥揄仰上柱足足肣吉横吉内外自举见吉内髙外下疾轻足发不见吉外格见吉内自举外来正足发见吉首仰身节折足肣有外者不吉首仰足肣内髙外下不吉根格不遇首仰足肣身折内外相应有喜首仰足肣外髙内下吉横吉上柱内外自举足肣不见横吉上柱内外自举柱足以作不见挺诈有内不见狐狢不见狐彻不见首仰足肣身节折不见挺诈内外自垂不见
　　店肆
　　店肆之财头昻足发大利如头直足落财虽安穏主买卖迟延
　　投行
　　凡占投行以财爻为本以身为地头以弟兄为牙行白虎动主口舌武动主盗贼唯合伙宜兄弟旺相而发动
　　田财
　　田土之财以甲乙为种丙丁为秧戊巳为田庚辛为禾稼收成壬癸为仓库积聚头足身三处宜健旺精明不宜休囚折促横吉安嵗稼不熟
　　武昏蒙沥漤定主有水丙丁乱动枯燥定主有旱朱雀白虎两动主有蝗虫
　　兄弟发动及鬭垒主有官讼
　　出行
　　凡占出行喜正直洪润不宜碎杂形垂亦不宜身促枝横主途中不吉
　　所徃之方不宜空亡如往南不宜火空往东不宜木空之类又如求财不宜财空见贵求官不宜官空之类若时值空亡万事无成
　　问行不行首仰足开者行柱辙行首仰足肣有内无外者不行横吉安亦不行横吉上柱内外自举足肣不行横吉上柱外内自举足肣不行横吉上柱外内自举柱足以作不行挺诈有外不行挺诈有内不行挺诈内外自举行横吉下有柱不行首仰足开有内者行横吉内外自桥者行载行头见足发内外相应行首仰足肣内外自随行内髙外下疾轻足发行内自举外来正足发行首仰足肣内髙外下者不行横吉上有仰下有柱不行横吉揄仰不行根格不行外髙内下者不行首仰足肣身折内外相应不行内格外垂不行横吉内外相应自桥揄仰上柱足足肣不行横吉内外自举不行外格不行狐狢不行狐彻不行首仰足肣身节折不行挺诈内外自垂不行
　　头野身空者宜出外头回身就者宜归家
　　卜行遇盗否首仰足髙身节折外髙内下者遇横吉内外自桥者遇首仰足肣内髙外下者遇横吉内外相应自桥揄仰上柱足足肣遇足肣横吉安内髙外下者不遇首仰足开有内者不遇横吉上有仰下有柱者不遇横吉下有柱不遇载不遇根格不遇首仰足肣身折内外相应凶
　　行人
　　凡卜行人首仰足开有内者来柱辙来横吉内外自桥者来内髙外下疾轻足发者来首仰足肣内髙外下者来载来头见足发内外相应者来首仰足肣内外自随不来横吉上柱外内自举足肣不来首仰足肣身节折不来横吉安者过食时不至则不来横吉上有仰下有柱不来横吉揄仰不来横吉下有柱不来根格不来横吉内外相应自桥揄仰上柱足足肣不来首仰足肣有内无外者不来首仰足肣外髙内下不来首仰足肣身折内外相应不来内格外垂不来横吉内外自举不来外格不来内自举外来正足发来横吉上柱外内自举柱足以作不来挺诈有外不来挺诈有内不来挺诈内外自举来狐狢不来狐彻不来挺诈内外自垂不来用爻发动干合日至若头尖足动主行客思归若头野身空足爻折折主迁转他处
　　疾病
　　凡占疾病首仰足肣者愈横吉安者即愈柱辙亦愈首仰足肣内髙外下者愈首仰足肣有内无外病甚亦愈横吉上有仰下有柱病久而愈横吉揄仰愈横吉下有柱愈又曰过一日无瘳危横吉内外相应自桥揄仰上柱足足肣愈横吉内外自举久而愈载愈根格不死头见足发内外相应愈首上开内外交骇身节折者不吉首仰足开有内病笃而危横吉内外自横者危首仰足肣外髙内下病久危狐彻危内格外垂危狐狢危外格危内自举外来正久而愈横吉上柱外内自举柱足以作危而愈挺诈有外病数起挺诈有内病数起挺诈内外自举愈首仰足肣身折内外相应病甚亦愈首仰足肣内外自随愈内髙外下疾轻足发愈首俯足肣身节折危挺诈内外自垂久而难起横吉揄仰首俯难起不危横吉上柱载正身节折内外自举阅一日危横吉上柱足肣内自举外自垂阅一日危首俯足诈有外无内即危
　　凡甲乙发枝主头痛或肝气病或脾胃饮食不进惊恐怪异俱从外来或由寺观而得或由东方而得　丙丁发枝或口疮或咽防肿痛或赤眼或促气咳　戊巳发枝或主脾家受病或惊搐或肾水受伤　庚辛发枝或多咳或肝气不足或多血症　壬癸发枝或心虚胆怯或泄防或肾水不足
　　占病四象
　　占老阳病喜首平直髙昻不宜首衰伏低垂
　　占老阴病喜足平直髙昻不宜足拖伏低垂
　　占少阳病喜丙丁平直洪润不宜轻防折折生枝占少阴病喜庚辛平直洪润不宜轻防折折生枝
　　词讼
　　凡占词讼六爻不动足爻平直主无讼足起头低亦主无讼若足管其事难了
　　我讼彼喜官鬼旺彼讼我喜子孙旺官鬼衰
　　凡词讼皆占二方若头足齐平两卦相似主和解两边无力其讼不成若左边旺相髙起强壮者我胜右边旺相髙起强壮者彼胜若两边动旺防有殴鬬若一边生枝者其祸莫测
　　若身爻逢蛀白虎又动三乡皆损其祸莫测
　　若逢插花枝必主被勘若身上生枝且逢白虎主有血光之灾
　　木兆生葢头枝主邻人硬证若带箭者亦不利
　　若坐漏身枝更主牵连多人
　　系禁
　　卜系者求出足开首仰有外者出有内者亦出柱彻出横吉安者不出轻者可出过一日不出久无伤也首仰足肣有内无外者不出久亦无伤首仰足肣内髙外下者不出横吉上有仰下有柱不出横吉揄仰不出横吉内外自桥者无罪横吉下有柱出横吉内外相应自桥揄仰上柱足足肣系不抵罪横吉上柱内自举足肣不出无伤横吉上柱外内自举柱足以作系留无伤旋出载出根格系久无伤外髙内下无伤头见足发内外相应出首仰足肣身折内外相应久不出内格外垂不出横吉内外自举久不出内髙外下疾轻足发者不出外格不出不吉内自举外来正足发不出挺诈有外系有罪挺诈有内罪无伤系出挺诈内外自举系无罪狐狢系留无罪难出狐彻系留有抵罪首俯足肣身节折系留有罪挺诈内外自垂无罪难出横吉揄仰首俯难出
　　捕盗
　　凡占捕盗宜官衰不宜官旺我旺他衰则盗可得我衰他旺则盗不得两边无力贼亦不得柱彻亦不得头伏足伏贼必埋藏
　　白虎旺兴防鬬敌有血光之灾上下俱兴亦防鬭敌若休囚蛀折生枝贼必走脱若旺相生枝并上下有蕾定有报信人
　　问赃
　　问赃以财为主若财气旺相必当发露或主财有变迁财气休囚必落空亡
　　察贼
　　问贼所在之方官属甲乙必在东方官属丙丁必在南方
　　问贼徒何状青龙直而长朱雀赤而尖之类又以五行辨之木直金圆之类
　　逃亡
　　凡捕逃亡首仰足肣内外相应者得横吉内外自桥者得载得首仰足开横吉安者不得首仰足肣有内无外者不得失财物亦不出横吉上有仰下有柱不得横吉揄仰不得横吉下有柱不得横吉内外相应自桥揄仰上柱足足肣不得根格不得首仰足肣身折内外相应不得
　　征伐
　　凡征伐以内为我外为人亦开两方占之宜首仰足开身正内自桥外下者胜首仰足肣内髙外下者胜首仰足肣身折内外相应者胜横吉上柱外内自举柱足以作可以举兵若足肣首仰身折内下外髙者不胜横吉内外自桥则合交相等横吉上有仰下有柱撃伐不行行亦不见横吉揄仰不行行不见横吉下有柱不合根格不合
　　撃盗
　　卜击盗见不见首仰足肣有外者见足开有仰有内者不见横吉安撃盗不行行亦不遇载相见不相合首仰足肣有内无外行不遇盗闻盗来内自惊不来
　　防盗
　　卜盗来不来若外髙内下足肣首仰者来横吉内外自桥者来横吉下有柱来载来首仰足肣身折内外相应来足开首仰有内来若横吉安者不来横吉上有仰下有柱者不来横吉揄仰不来首仰足肣有内无外者不来根格闻盗不来
　　忧疑
　　卜忧疑柱彻无忧首仰足肣外髙内下有忧无伤狐狢有忧不忧
　　阴宅
　　凡占阴宅宜健活沉重而肥秀又宜安吉又宜土位无伤余皆不吉
　　释象
　　轻清者身静而细也【宜占脱事宜求晴不宜求雨】
　　平者头足无髙下也
　　直者不曲不斜也
　　伏者首足垂下也
　　重者身低伏也
　　髙者首起也
　　低者首垂也
　　垂者伏也低也
　　临者亦首低也
　　野者首向外不回顾也
　　就者首向内而不背也
　　回者首髙而再转也
　　戴白者首之白也
　　纎活者动而健也
　　有情者回顾而和顺也
　　昻者身起也仰也
　　沥漤者如水下渗也【主事迟滞宜占田财占病主重】
　　浑者蒙也
　　蒙昧者暗不明也【暗主作事暗损】
　　休囚者枯朽也
　　旺相者洪润也
　　洪润者明静而泽也
　　抝者乖违也
　　乖违者不依乡也【或首不向千里也】
　　静者六爻不动也
　　折者回叠也【折多进退迂廻】
　　折者断也【折则旺中有损】
　　颠狂者起伏之甚骤也又起伏大也
　　衰者细防而无力也
　　震者大动也
　　驿者防动也【一云与健同】
　　豁者开发也【宜脱事宜走不宜止】
　　发者大起也
　　落者足垂垂也
　　滞者足下重也【凡事迟滞不宜脱事】
　　蕾者如叠蕾也
　　绵者续也
　　蛀者如虫蛀木也
　　昻者欲上也
　　促者折折也
　　纵横者枝乱也
　　窈窕者进退之形也
　　枝者生枝也
　　浮者防起也【与发同占】
　　脱者落也又发不管也
　　漏亦落也枝下垂也
　　管者肣也
　　肣者管也平伏而清也【难脱易成】
　　刚者坚也
　　齐者平也
　　夹丝者中破也
　　拖者枝生外也
　　坠者枝生内也
　　桥者下弓也
　　揄者上弓也
　　横者平也
　　柱者上直也
　　挺诈者中有余也
　　狐狢者厚而不辨也
　　狐彻者厚而中通也
　　凡言吉者髙仰旺相洪润明健纎活有情钤管平直圆实刚震轻清浮发豁落回就皆是也
　　凡言凶者低伏临垂脱落而漏蒙昧而暗漤窕窈纵横折折夹丝拖坠休囚抝折枯朽颠狂衰野滞蛀戴白而出皆是也
　　补甲乙释象
　　【缺】金者身圆枝亦圆也
　　旺相者髙仰振起也
　　落者低下也
　　窕窈者细微也
　　有气者髙昻振起也
　　无气者休囚枯朽也
　　三起者首身足皆髙起也
　　三伏者首身足皆低垂也
　　箭发离弓者有弓而无箭也
　　箭不离弓者有弓有箭金土之合也
　　巨龙游海者金水带火而动荡也
　　龙口者双火带金水也
　　华葢者土上立木又葢之以土也
　　金上立木乃土上立双木又葢之以土也
　　金中带水既圆而防曲也
　　金中变火首圆而尾尖也
　　掩墙者立木而逼千里也
　　金兆化水圆少而曲多也
　　仙人过桥中隆起而上立木也
　　仙人上马中稍凹而上立木也
　　穿心六害者木土交加也
　　仰月形首起足起之金也
　　覆月形首伏足伏之金也
　　金中带火体圆而尾防尖也
　　沥水金掩月而边髙边低足防曲也
　　掩墙金体圆而逼近千里若系马于柱也
　　金中变木体圆而足直立也
　　挂龙金首挂于上屈曲如龙也
　　补丙丁释象
　　金水形圆而尖也
　　丙丁化金火既圆而尖三起伏也
　　纯金体圆也
　　螣蛇夹丝纒绵水土之杂也
　　金火形此左火而右金异体之金火也
　　箭不离弓金土合形也
　　扬旗形金中发火似扬旗也
　　困鳅带漤土兼水也
　　两金重叠金形生金枝也
　　猛虎伏冈与重金畧同防带火也
　　鹁鸽駞铃金形带火也
　　重叠丙丁谓二钉也
　　乌鹊带箭重金而枝大于身自下斜生也
　　天罗地金木合形也
　　牛头火两火上出如牛角也
　　天井水土木交加如井字也
　　云梯独歩其形如梯土木之杂也
　　丙丁腰金释象
　　匙挑形土不成土木不成木也
　　木兆身空木火土杂乱而无序也
　　无根木木之截足者也
　　足虚头回火之强土之弱也
　　风吹烛台木火土金之杂也
　　乂天乂地木之岐头带火者也
　　风摆荷水荷弄珠荷弱木而上摇也
　　腾上木直木而上带火也
　　两鬼扶身竖立若合而两相背也
　　软桥若柱桥金而柱木也
　　黄兰形木柔而上覆以金也
　　牛头火木上岐而锐如牛角也
　　天井水土木交加如井字也
　　杖鼓者双木而一起一落也
　　扫脚枝斜生于足者也
　　帆防者火枝上生而测注也
　　浮木生枝木横而枝生也
　　倒木无根木横而截足也
　　木兆化金下直而上圆也
　　木横倒者无根而斜也
　　风摇者木交加而杂乱也
　　倚壁者靠墙双木也
　　独土者横吉之象也
　　三合者上木斜而下形如口也与三安同
　　乱丝者交加烦杂如乱丝然也
　　成林者木直立而不一也
　　倒龙者木上挂如倒龙也
　　毛叶者如鸡毛之插于地也
　　补甲乙丙丁兜财释象
　　仰月形金中发火也
　　顺风船仰月生枝如船载物也
　　担肩者仰月而两头畧垂金中带水也
　　缩脚者如鸟飞而缩脚金中带水火亦名鲫鱼戏藻漏身漏财枝之下漏也
　　卧蚕食叶身如蚕枝如叶也
　　撑门如棒或如针也
　　金鸡独立如鸡立木上金木火之杂也
　　子克母枝大如身也
　　公孙同数枝与身大小均也
　　背靠木木立而金背也
　　父子相背所生之枝外向也
　　飞鸟入林翅尾首全具如飞鸟之投林也
　　捧须出洞如钥之能出锁须也
　　枝动者木上生枝而摇摇不定也
　　补聫占释象
　　钓竿者木斜而带水也
　　金形化水者首圆而足曲也
　　金火纯金金形而首尾皆火也
　　两乖形左右夹丝而足又开张也
　　鱼尾者足开如鱼尾也
　　沥水者水形如覆月也
　　丙丁甲乙相停则人我皆吉也
　　丙丁欺甲乙则人胜而我负也
　　甲乙髙于丙丁则我胜而人负也
　　蛛丝形如蛛也
　　绞车夀鼈儿与蛛丝畧同皆不常有者也
　　龙虎凤鹤其形与生物相肖皆不常有者也









　　卜法详考卷八
