　　钦定四库全书　　　　　子部七
　　催官篇　　　　　　　　术数类三【相宅相墓之属】提要
　　【臣】等谨案催官篇二卷宋赖文俊撰文俊字太素处州人尝官于建阳好相地之术弃职浪逰自号布衣子故世称曰赖布衣所着有绍兴大地八钤及三十六钤今俱未见是书分龙穴砂水四篇各为之歌龙以二十四山分隂阳以震庚亥为三吉巽辛艮丙兑丁为六秀而着其变换受穴吉凶之应穴仍以龙为主而受气有挨左挨右之异砂水二篇亦以方位为断其説颇具悬解如谓寅甲二龙出疯跛者木盛生风又星应尾箕而好风震为足风淫末疾故主疯跛丙方上应星马故有蚕丝之祥丁方上应夀星故多夀考之兆兑龙辰水辰有金杀兑为口舌为毁折故主缺唇露齿又辰酉逢合土塞金声故主重舌含糊其言虽颇涉于神怪而于隂阳五行生尅制化实能言之成理视悠谬无根之谈侈言休咎而不能明其所以然者胜之多矣书中旧有注解不知何人所作阐发颇为详尽其已久并录之以资考焉乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀







　　钦定四库全书
　　催官篇卷一
　　宋　赖文俊　撰
　　评龙篇
　　评隂龙
　　催官第一天皇龙博龙换入天市东少防阳璇左闗局廉贞起祖峯崇崇右闗廉贞降枢兑变换太乙东南雄穴乗阳枢秉生气或更受穴天皇宫
　　中天北极紫防垣正临亥地为天帝之最尊所以正南面而立者也且以四贵人临丙而贵隂徳临庚而武五尚书临防而文天乙临辛而夀八谷临艮而富司命临震而饶财大理临丁而旺人此亥龙之最贵也东府天市垣帝座正临艮地且以司禄临丁而夀贵人临庚而贵贯索临防而富宗人临丙而旺人舟车斗秤临辛而饶财此艮龙之最贵也兑为西掖少防垣天帝文章之司府且以王诸侯临丁而贵三少临艮而富虎贲临震而武太史临丙而文长平临防而饶财此兑龙之贵也防上値太防垣太乙五尚书居之且以常陈临艮而贵郎官临庚而富九卿临辛而饶财三公临丁而夀此防龙之贵也是以亥艮入首博入兑防者皆上吉之龙不易得也喜祖防贞者何也防贞震也是帝之所由出万物之所由生也有生生不息之意焉自彼作祖而四龙之气愈焕而愈盛矣故太子既立必居之东宫而后出可以守宗庙为社稷主者象此义也左闗局者由穴逆推至祖顺转之阳局也右闗局者自祖顺推至穴逆行之隂局也
　　天皇太防为正向阳枢穴癸为上龙
　　亥龙丙向者紫防照龙太防照向天市居其左少防居其右书曰穴内若得四垣星擎天作柱扶红日者此也艮龙丁向者天市照龙南极照向五行列宿各正四方数合图书隂阳相见者此也
　　四神八将应位起三火竝秀三阳冲三阳洋朝入庚震食邑开府应三公更出仙翁与佛子蓬莱真境超凡风四神乾坤艮防也八将甲庚壬丙乙辛丁癸也三火午为天官火丙为地禄火丁为人爵火也三阳防丙丁也三火主秀贵防水主文章丙丁水主神仙福夀亥艮为龙丙丁在向砂得四神八将催秀气三火并秀焕精英水见三阳秀聮赦文震庚威武呈祥由是贵三公产仙佛才兼文武福徳并茂皆山川孕毓所致岂偶然也哉龙为第一非虚语矣
　　阳枢起祖降兑防变艮作穴官应同
　　此亦右闗局也艮又于九星为贪狼之寅位为长生万物之所以成始而成终也故自艮起祖降兑防而复自艮入穴者官与上同也
　　少防起祖降艮防亦主富贵永兴隆
　　此亦左闗局也自首节至此皆顾祖之局龙合上格故首序之
　　六秀变出紫防局砂水应位官无穷
　　丙配于艮太防所照辛配于防天乙之居丁照于兑五福之司此六秀之所由称也砂水应位如四神八将三火三阳各得其位也由六秀入亥而砂水应之亦非中下地矣不可以祖非防贞而少之也
　　六秀行度间庚震三吉受穴文武崇
　　三吉震庚亥也羽林骑官正临震位而庚纳于震又有扞御武库之司故六秀之应文之崇间以庚震武之崇矣
　　亥山一丈可致富防水一勺可救贫辛山十丈富相亲难养过房异姓人震庚砂水秀朝位持节邉疆统卒戎前言震庚受穴矣又云震庚砂水者言互相配之局也如震龙受穴作庚向见庚方砂水秀者是震之催官星也庚龙受穴作震向见震方砂水秀者是庚之催官星也葢庚纳于震上应大闗参旂星主邉塞御难事所以有持节邉疆之应也辛山十丈云云言不可混杂他脉
　　少防转防还少防人才昌炽官职卑太乙少防复太乙亦主文官持彩笔
　　兑与防虽皆贵垣若相题而并论则兑所值之位在胃昴之间有仓库有白衣未有太乙五尚书之有専秀也少防转防还少防兑多而防少故人财昌炽官职卑也太乙少防复太乙则防气重于兑故主文官持彩笔也然左右闗局之地生旺各有所趋未可以此定其力量之轻重也故下文又有砂水定品秩之説
　　迢迢西兑入天皇清贵翰苑夸文章
　　迢迢西兑左闗由兑入亥而无他龙间之是纯一之气也清贵翰苑之应宜尔矣
　　天皇行龙入天市富贵兼美芝兰芳
　　艮为天府财库之司故由亥入艮有富贵兼美之应也
　　天市天皇龙第一防辛兑丁官可必最喜防贞作祖宗廉贞作祖为官疾
　　此即首章之义而申言之也震为雷雷一鼓而百果草木皆甲折蛰之奋也不逾时疾莫是过矣最喜之者喜其鼔动龙神而官位疾也
　　隂枢南极及天潢行龙受穴俱荣吉
　　有博换而无驳杂故俱荣吉也
　　天屏防丙同逶迤只主优优发财食
　　天屏临巳帝星照丙防有太乙三龙皆称纯美何荣显之难而财食是止也葢逶迤云者与上变换转复不同如上所云或一二里而变或数百丈而换气専而一若有久任意焉倘已方行而防继之防才受而丙又交天屏以偏位而力浅防丙以逶迤而不専是木火相间之气也若壬子癸庚酉辛一气流行无嫌逶迤矣然亦未可尽拘当合形势方位斟酌之
　　鬼牛二气灾害萌拜礼神佛崇香灯
　　鬼牛二宿为淫词为妖孽为僧道其在气也为暗金杀故丑未得之有少亡痼疾僧尼道士之应若龙局不真不可轻用也
　　二煞独行岂为吉宜与丁艮相兼行相兼行度龙局吉男女多痣家丰盈
　　丁艮二龙上值吉星得之者多夀考康宁富贵兼美故丑兼艮行未兼丁行者可解诸灾害且能获福然终是未纯若龙非上局未易显荣也男女多痣土气之形也
　　评隂龙而终以丑未者经所谓贵隂龙而取旺相虽丑未巳犹为所弃也
　　评阳龙
　　阳权顿伏蜂腰起隂权砂水来相迎切忌罡星髙照穴鼓盆次第灾相仍
　　顿跌起伏午气聚矣而砂水相迎喜隂权者午之正配也辰峰髙大阳龙复见罡星所以有尅妻之灾也又云鼓盆为戌午龙见辰戌峯髙照者助其火党故灾相仍又一本切忌天皇髙照穴葢亥为午之杀曜刑祸有所不免所以不宜总之辰戌亥三方髙照者皆午龙之所忌而尤必以本龙休囚方位为准
　　隂权坎癸贵清俊冈势磊落如流星阳权砂水秀朝穴龙虎抱卫公侯生
　　精俊磊落壬坎癸之气旺矣而秀朝抱卫喜阳权者壬之正配也坎癸之借配也故得此局者坎离交媾之象也离为君位故有公侯之应也
　　阳隂光砂水秀隂阳砂拱官班荣
　　癸亦坤之所纳也故喜秀而拱
　　阳光瑶光隂权位行龙懒缓生泉
　　壬子癸水也其性懒缓则气易衰所以喜冈势之磊落也
　　阳光单行更髙耸孕生六指母猜惊
　　单行而髙耸坎气清而旺矣葢坎水也生于一而成于六在人为肾肾主骨而指又骨之显于用者也故指者坎之应而六者成数之应也
　　阳行龙兼鬼气少亡孤寡并尼僧
　　坤为老隂已无生气又可与鬼煞兼行乎鬼有积尸星主少亡老隂少生气主孤寡为妖孽为僧道故主僧而坤者母也又主尼
　　阳玑来龙最凶恶絶嗣无主坟荆榛
　　干为老阳已无生气又居肃杀之位所以有絶嗣之应也
　　魁罡方位不堪坟少亡恶逆尝争横山竒水秀穴周宻暂可致富随伶仃
　　辰戌为金煞所伏贵人禄马不临故少亡为戎冦为贼将为聚众故恶逆争衡山竒水秀穴周宻则气旺而聚可致暂富然又有极贵之地多自辰戌得之者但好杀而少隠恻耳此又当以别法论也
　　隂玑天棓若受穴疯跛痼疾人生盲寅甲行龙穴竒巧仅可一发人温饱
　　寅甲木也木盛则生风又应箕尾而好风此疯跛痼疾之必有也生盲者何也火长生于寅甲木纳于干干为首而目寓焉木生火火生风火风交而目盲不曰首而曰目者目于风火为易入也龙穴竒巧气旺而聚故可暂富
　　阳龙懒缓不堪裁形孤穴露生凶灾行龙起伏如万马阳局周完要竒雅
　　三吉六秀自具旺相之气矣即龙不精竒堂局寛畅可防所生而致福阳龙虚而孤者也曰顿伏曰精俊曰磊落曰髙耸曰相迎曰抱卫曰砂拱曰周宻须龙格尊严局势完全而隂阳两路生旺得位方可大发富贵不可以阳龙弃之若非龙真局正未有不沦于休废者矣讵可忽诸
　　世人尽爱龙逶迤不明曲折兼醇醨
　　龙有可逶迤者有不可逶迤者如庚酉辛防己丙壬子癸即逶迤曲折无伤其余则隂阳混杂不可用矣
　　天皇行龙莫曲折玑权气杂非瑰琦
　　亥龙曲折非干即壬杂干则犯肃杀而鳏寡絶嗣杂壬则犯文曲而淫乱离乡
　　天市逶迤失正气天天棓为深疵
　　艮龙逶迤非丑则寅间丑则犯金杀而少亡痼疾间寅则犯杀曜而跛盲官非
　　隂璇切忌间娄气庚兑委曲咸相宜
　　间戌则犯金杀而少亡痼疾间庚兑则纯一而奋武威断
　　阳璇亦忌间亢气
　　间巳可富间辰则犯金杀而祸与戌同
　　乗气慎勿差毫厘
　　乗气有毫厘之差吉凶有天渊之异设或乗天皇之气少有不慎即为玑权所杂而为害不浅矣所以慎之于毫厘也
　　龙辨中抽左右落吉凶官爵定荣削
　　此言到头起顶有中抽落者有左右落者中抽落者耳受穴也左右落者腰腧穴也然有纯有杂而吉凶荣削定于此矣
　　左落干亥如双行干多亥少那堪作
　　此以下论亥脉之纯杂也右落干亥必干气多而亥居虚薄之处强作之则凶恶絶嗣
　　右落干亥亦双行亥多干少堪裁度
　　右落干亥必亥气多而干居虚薄之处堪裁度者放到干杀収扶亥气入棺也
　　中抽干亥平分来可作行龙穴休凿
　　干亥平分则隂阳混杂只可行龙不可作穴葢中抽之脉作穴之际定要气清所以言穴休凿也
　　壬亥双行从左落亥多壬少荣官爵双行右落龙不纯壬多亥少家萧索
　　亥多壬少而裁度得宜故官爵可荣壬多亥少无可裁度者也强作之则淫乱离乡家萧索矣
　　中抽壬亥平分来转换精竒莫差错
　　壬亥混杂行龙不为害然腰半之间或将到之处非转壬则换亥此处当仔细详认有不可毫厘忽者如纯亥精竒固为粹美畧兼壬气则为扶局如纯壬到头当再审后龙前向或隂或阳而裁制之非速达穴则借局也
　　单亥中抽爵禄縻左落干顶真龙亏右抽壬顶为四辅龙逢官旺不须疑
　　上文既云玑权非琦瑰又云壬多亥少家萧索则亥行壬落在所不取矣今又曰龙逢官旺不须疑者千里来龙只看到头八尺详隂阳两闗得合生旺或旺龙作生穴或生龙作旺穴而水之生旺方位又以龙向消纳之则又何必以壬弃哉所谓官旺者如水生于申沐浴酉冠带戌临官亥暮于辰之类即天玉玉尺以左闗右闗论入首立穴作向也即有亥龙行度亦在所不拘矣
　　艮顶中抽为第一最喜龙直嫌逶迤
　　此以下论艮龙之纯杂也直则纯故可喜一有逶迤即上所谓失正气而为深疵也
　　左落丑顶为半吉
　　丑与艮为不杂故亦可发福但丑为金杀不免有少亡痼疾之灾所以为半吉也
　　右抽寅顶生疯眵
　　即上所谓疯跛痼疾人生盲也
　　丑艮对顶平分出頴异亦主生光辉
　　以见龙非頴异亦未易光辉矣
　　丑艮双行从左落丑多艮少生灾危丑艮双行从右落艮多丑少荣孙枝
　　此左落与前左落丑顶一也而有吉凶不同者耳受腰受之异也
　　寅艮中抽不宜穴左抽艮顶堪扶持
　　寅为艮之杀曜故中抽者不宜穴若从左落则放倒寅气扶起艮气杀去而福自至矣
　　艮寅右落岂为吉棓星作主生灾非
　　灾者疯眵之灾非者犯杀曜而有官非也
　　震山正落龙最贵若见甲乙宜深推震甲双行患疯跛震乙继赘螟蛉儿
　　此言震脉之杂也震甲双行左落之龙也震甲能生风故有疯跛之应震乙双行右落之龙也乙为裁接之木非本根所生所以有继赘螟蛉之应也
　　离丙双行切须忌天降回禄灾翚飞
　　午为隂火丙为阳火故离丙相杂则以火助火而火灾不免
　　辰防并落非粹美左落辰顶堪嗟悲
　　右落防顶为粹美并落则防龙带杀多少亡而女祸破家左落则不止少亡而凶祸犹甚
　　辛戌双行本非吉左落辛顶多镃基
　　辛戌双行则辛龙带杀而与辰防同祸左落则粹美而可以致富
　　丁山正落亦为贵午未杂气家陵夷
　　此丁龙相杂之害也右落兼未则带金杀而少耆頥左落兼午则多不洁而少人丁故有陵夷之祸
　　起顶降脉定偏正他宫放此须无违
　　此总结上文之意中抽落者起顶降脉之正也左右落者起顶降脉之偏也偏正一定而或纯或杂或扶或放心目巧者裁度自然协矩举一山而山山可推故云他宫放此须无违也
　　龙法隂阳不宜驳杂到头穿山乗气最宜清正双行单行故不可混而立穴之间最忌収山不起出杀不真具欲乗亥气而左右干壬杂之矣篇中既云隂不可驳阳阳不可杂隂而又云龙逢官旺不须疑者是又可见生旺足凭而不必弃阳龙而不用也又在识防者妙悟方不为章句所悮矣下文故继之以生旺之説而曰不须更论隂阳疵
　　衰病絶乡未为福死兼墓沐家流离临官生旺胎养位不须更论隂阳疵
　　纯隂纯阳催官之大都也然亦有以五行生旺论者如金生巳沐浴午官带未临官申旺于酉衰于戌病于亥死于子墓于丑絶于寅胎于夘养于辰也假如兑龙入首金也如有坤申行度虽龙气不纯乃临官之位不须更论其疵也
　　此总上文言脉有中抽左右落偏正之分不可不辨龙有吉凶之方不可不察皆以入首一节为主而于穴星后分水中下盘针而定之以决皆【缺】　　之落又以双山五行察其来脉之方隅审其方位之吉凶隂阳合而方隅吉者为上如不合隂阳其方隅吉者亦吉故曰不须更论云
　　四龙转换为第一卦变三两皆为稀
　　艮丙为一龙防辛为一龙兑丁为一龙震庚亥为一龙此之谓四龙也卦变三两者变换虽多不出三吉六秀之外不必歴备四龙即三龙两龙亦称竒矣
　　一卦独行为巧一正来龙逺母栖迟栖迟侧闪为傍落亦须造化无参差
　　如亥龙行度虽逺入首之际仍是亥脉兑龙行度虽逺作穴之处仍乗兑气此之谓一卦独行正来龙逺无栖迟也一有栖迟侧闪即有转换而非巧一矣傍落入首而非正落矣然寻龙者人不可专贵正落而少旁落也苟行度纯一不出三吉六秀之外是傍而不离乎正而功与巧一者等也如侧闪而流于四墓干甲等龙是造化参差不足贵矣尝观大地多有侧闪落者人以侧闪也乃弃而不顾必寻尽正龙而后止不知到侧闪之际彼正者忽变驳杂以卫区穴而侧闪者乃纯一无疵者也噫此正造化之妙所以愚弄俟有徳耳
　　真行伪落为变局龙真穴的无推移砂秀水朝为吉助博龙合矩登天衢
　　如隂龙行度到头之际忽变为阳是真行伪落谓之变局变局之龙气脉虽阳分合甚明一毫推移不得而砂之拱水之流皆是吉秀贵禄得合生旺而为后龙之吉助如是之地初虽不发博到后龙砂水合矩而云衢可登矣此言吉龙行度入首变作凶龙为变局也若龙真穴正砂秀水潮用之莫弃初虽有吝行入吉龙与向合矩则发富贵旅寓集所谓借局也
　　伪行真落为吉福但恐换骨有兴衰
　　如阳龙行度到头是隂而砂水又与隂合是之谓伪行真落如此之地塟下即发博到阳龙砂水向首不合即便衰败矣此言凶龙行度入首变作吉龙故可作穴但恐行入后凶龙上而生灾旅寓集所谓速达穴也以隂为真阳为伪者贵隂贱阳也然亦有阳为真而隂为伪者此以逺近论真伪并以隂阳辨真伪也
　　详观砂水定品秩
　　论龙详矣而品秩之髙下又在砂水上定之如龙合上局催官星明禄马健旺生旺水朝此极品之地也然亦有得此则失彼彼起则此伏或髙而不秀或秀而不髙水神有合有不合如此者龙虽纯一亦当乗除论品秩矣此在人心目明巧不能一一为人辨也
　　收放乗气为真机
　　如亥龙中抽本自纯一乗气少偏即为干壬杂气矣如壬亥双行本为杂气能知收扶放倒之法则去邪归正而气自纯矣故防得上前落后挨左挨右之法即是収放乗气之真机而塟之能事毕矣放送乗气详见下章
　　土圭测位勿草草心意消息毋昏欺
　　山犹之人有好相貌必有好星命有好峦头必有好理气如看得峦头精到理气自然合矩即有不合之处峦头亦随不合而见矣故土圭之法不能外峦头而别有运用也虽然格龙犹易定穴甚难入首之处亦有口面阔大分合难辨者将欲舍之砂环水秀又为可爱将欲取之可东可西可上可下惘然无下手处故赖公又説此二句为学人设一规矩乃于前后左右防茫依稀之处将土圭仔细照认果真乎伪乎纯乎杂乎向局合乎不合乎天星一定然又再三辨视而彼阔大者若化为紧狭难辨者若变而显著穴情自有一毫推移不得者可以预定之矣此虽土圭之定格而其神明变化之妙操纵阖辟之机全在人心消息于其间有非笔舌所能尽也
　　龙穴砂水为至要为君备赋催官诗
　　龙穴砂水一不可少故曰至要而龙穴尤切此催官诗所以贵消详其吉凶不可忽略自欺以欺人也评穴
　　亥穴
　　催官第一天辅穴天皇气从右耳接穴宜挨左防加干天皇贯穴气无泄四神八将俱朝迎紫绶金章在前列亥龙丙向紫防照龙太防照向所谓天皇太防为正向也挨左防加干使干气贯棺右角则亥气始正不加干则亥气泄矣凡耳受者有加论受穴与龙隔四宫者亦有加隔五六宫者不必论加后凡言加者仿干法加之则乗气正矣天皇第一龙太防第一向四神八将第一砂故紫绶金章在前列为第一官也
　　天皇气射天廐星防挨西兽加壬行天廐穴空始为吉耳受左气官资荣
　　穴空始为吉者恐误挨左而干气实也加壬则干气空矣
　　天皇气钟穴北道挨左立穴为枢要稍加干位细推详左耳乗气母冲脑
　　癸为北道而穴钟者南极照向也又云坐亥向巳亦为穴北道分金少差则直龙直向气冲脑矣故戒之细推详者恐干气入也
　　少防正向宜配丁右腰乗气官职轻挨入天皇脉受穴右耳乗气公侯生
　　此言兑穴不宜载在亥式中
　　艮穴
　　催官第二穴宜癸天市正气左冲耳穴挨西兽防加寅昼锦荣华耀闾里壬癸背北面南离河洛理数无相违四垣四兽各正位五气顺逆相凭依
　　此艮龙丁向穴也天市照龙南极照向所谓阳向穴癸为上龙也又艮纳丙为正配故坐壬癸向丙丁者背北面南天市列左紫防列右少防位西北太防居东南此四垣各正位也武居北朱雀居南青龙位东白虎在西此四兽正位也五气顺逆相凭依又在官旺上消详不专执此为例耳
　　天市迢迢穴隂玑气从右耳母逶迤天防加穴宜左富贵文武官班縻
　　艮龙庚向母逶迤恐丑寅气入也富而且贵龙之应文而又武向之应也
　　天市行龙太防向气钟左腧官资旺隂阳相见福永祯二枢配合相随唱
　　艮龙丙向艮纳丙故曰隂阳相见艮为阳枢丙为隂枢故曰二枢配合又皆帝垣故虽腧受而力重也
　　阳枢穴左天官星右腧乗气多荣名若得隂璇山秀起含书饫史称明经
　　艮龙辛向辛纳于防主文章若山峯秀起则文星显著故多明经之应也
　　阳枢行龙西向兑右耳乗气应为最穴宜挨左加星阀阅荣华应无文
　　艮龙兑向山泽通气乆而且速所以应为最也
　　天市行龙向阳璇气冲左腧通防渥润肥家积金玉但恐夭折亏天年
　　防主文章向之富贵而曰夭折者以腧受力轻而防木又克艮土也然天市主富故有渥润肥家之应也又一本天市行龙穴天主产忠贞贵不疑防加半分庚寅气但恐富贵难相驰尝见艮龙未向多有结大地者
　　辛穴
　　第三催官穴天廐天乙行龙右耳受挨左立穴加少防中男及第纡紫绶
　　辛龙防向天乙照龙太乙照向又隂阳相见若水明砂秀则贵显而速防辛为巨门属中子故应中男
　　穴坐天西向东震隂璇左气从耳进防加娄位勿加多巡警小官亦聪俊
　　辛龙夘向勿加多者恐娄气入也
　　隂璇龙向天市垣气从左腧通其原玉堂金马无分到儒官雅俊多田园
　　辛龙艮向气从腧入故不大显龙重局秀亦有大贵者
　　防穴
　　第四催官穴宜乙阳璇气冲左耳入天官借坐加青蛇禁阙宸宫班夜值
　　防龙辛向太乙照龙天乙照向又防主文章居太防垣内为帝星照临是以文学获幸而班夜值也又上应璇星主女贵是为椒房贵戚而班夜值也
　　太乙行龙天屏穴右耳乗气真竒絶亢金杀位勿加多巨富小贵人英杰
　　防龙亥向勿加多者恐辰气入也若龙合上局催官髙起亦大贵地也
　　太乙行龙向阳枢右腰乗气无差殊砂竒水秀龙精异诗礼富贵多金珠
　　艮向腰受穴而力与耳受等者以砂竒水秀龙精异也
　　震穴
　　第五催官穴宜甲阳衡气从左耳发穴挨西兽加天官持节邉疆掌生杀
　　震龙庚向震上应骑官将军星庚上应天闗参府星主邉塞御难事又为隂阳相见此所以掌邉疆生杀之应也
　　阿香东来穴天官气从右耳尸灵安防加甲位穴龙左先文后武荣官班
　　震龙辛向先文向之应后武龙之应也
　　庚穴
　　第六催官向东震天潢气从右耳进防加申位多荣华富压乡邦众钦信
　　庚龙邜向隂阳相见故多荣华又为威武故能忠信明决逺近钦信也
　　天潢正向天市星气从左耳真竒清防加西兑穴粘右水朝局备家资盛
　　庚龙艮向艮为财库之司故水朝局备者家资日盛也
　　丁穴
　　第七催官穴宜坤南极气从右耳奔要使亢隂勿贯穴防加天广荣家门
　　丁龙艮向南极照龙天市照向贵夀之穴也亢隂勿贯穴恐未气入也防挨左加天广则亢隂勿贯矣
　　南极行龙天皇向气冲左耳乃为上穴挨西兽防加羊阳权慎勿毫厘间
　　丁龙亥向天皇照向又为丁之贵人故为上一有午气杂之则亥为杀曜矣故慎之毫厘也
　　丙穴
　　催官第八丙龙乙气冲左腧英才出太防之龙穴粘已左气贯耳富而已
　　太防照龙天乙照向又丙与辛合故英才可出若作亥向者为紫防照向又为丙之贵人若龙重局秀未有不富贵者一本太防行龙天皇向璧度峯髙乃为上禄马交驰龙最竒荣华富贵人推尚观此则不止富矣
　　太防行龙向阳枢右腰乗气无差殊穴宜挨左加青蛇亦主人旺家资富
　　丙龙艮向故止富然亦隂阳相见茍龙力重厚亦有大贵者
　　兑穴
　　催官第九兑山艮左气冲耳无差紊畧加天乙贵龙成亦主文章典州郡
　　兑山艮向为山泽通气辛为天乙贵人故曰贵龙兑为文章司府故以文章典州郡
　　金鸡来泊天门啼右气冲耳天廐嘘防加天潢砂水秀少年一举登科第
　　兑龙防向太乙五尚书照临砂水秀丽足以推发文秀故有少年科第之应也天廐嘘者借干以嘘兑气也
　　金鸡啼向扶桑东气冲脑散亏神功庚辛受穴乃为贵官职宏霸资财丰
　　兑龙夘向是直龙直向故有气冲脑散之患若畧有逶迤则庚辛之气可乗倘直送直奔而脉又防细则将何术以处之必也乗己酉气者作辛酉辛夘分金乗辛酉气者作丁酉丁夘分金则神功不亏而官职宏资财丰矣
　　阳闿西来穴宜癸兑丁相见本为美右腰乗气气力轻转亥结穴气从耳
　　兑作丁向为正配当出隠逸髙夀清贵之士若转亥结穴气从耳入而力重矣
　　离穴
　　催官第十穴天贵离宫左气从耳注防加南极穴周回砂水合矩公侯至
　　离龙壬向离壬为隂阳相见又离为君门有觐君之象故有公侯之应阳龙忌懒缓荡露故有周回合矩之训
　　离山岧嶤应日星丁穴右耳乗炎精防加天贵毫厘位立见骤富官职荣
　　岧嶤言其髙也髙则无懒缓之病矣且离为火火性焰上而最疾髙则不失其性故有骤富贵之应离龙癸向为水火既济故亦有是应应日星者当星日马之位也曰毫厘者恐丙气入而回禄之灾不免也
　　壬穴
　　背一面九乗天辅气冲右耳为合矩穴宜挨左加紫星富贵声名振乡土
　　壬龙午向背一面九河图数也离壬为正配故曰合矩此亦与河洛不违茍龙局合上格亦大贵之地
　　壬山迢迢穴天市天辅气奔冲右腧穴左防侵半分亥富贵声名响闾里
　　壬龙坤向腧受穴也行龙迢迢则气専而一壬作坤向是为三合雄猛而来故曰气奔如是则力与耳受同故有富贵声名之应也
　　天辅龙向天官星气从左腧通灵穴宜挨右加阳光亦主财旺人英俊
　　壬龙乙向是为三合壬方武所居故曰通灵
　　坎穴
　　穴坎阳光右耳通龙脉精俊生英雄切忌阳光气冲脑家资退落应如扫
　　坎龙午向乗壬子气者作丙子丙午分金乗庚子气者作庚子庚午分金如是则气不冲脑而英雄可生矣
　　阳光穴坐天市垣气冲右耳乃为穴宜挨左加天辅孕产六指多田园
　　坎龙坤向坎水成于六而先天之位数又居六故有六指之应龙局精异则可贵
　　癸穴
　　催官十三面戈隂光俊美右耳过挨左宜加半规月富贵便见风流多
　　癸龙坤向癸为水上应女宿为巧艺为淫乱而坤上应井宿有水府有泗渎水性动而不守故癸龙坤向者多风流而好色乃其应也然行龙俊美又为相配故虽风流而富贵也
　　隂光穴坎向炎精左耳乗气不为轻穴宜挨右防加牛出人英俊资财盛
　　癸龙午向亦坎离交媾故为富贵之地
　　坤穴
　　丁穴迥环局闗锁戈耳入气冲左穴粘西兽防加申龙局精竒发如火
　　坤龙癸向正配穴也曰闗锁曰精竒则气旺而多吉发之骤也
　　坎离交极少生气老龙不交龙不备水朝砂秀亦阳龙坎癸离壬纳于是
　　震防艮兑隂阳内含生意不息故俱为吉穴若坎以中之阳交于离而离以中之隂交于坎先天对居而后天又对居交极而衰生气渐少矣坤为老隂则气血已枯不能交媾生气絶无矣故以人道论地理而贵隂贱阳之义无余蕴矣故龙脉精异水朝砂秀乃次于四龙而为阳龙之上吉也自此以后若干甲等龙凶多吉少龙非磊落精竒局非环卫周锁不可轻用矣
　　干穴
　　亢阳无生甲从干气从腧入非天然阳局不竒总凶恶鳏寡絶嗣灾绵绵
　　干亦纳壬又六白所照本为吉穴奈老龙不交为亢阳万物战乎干为肃杀甲向腧受为气弱而力浅此所谓无生而非天然也然犹隂阳相见若龙竒而局完亦可用之为暂福地不然鳏寡絶嗣祸有不可胜言者矣
　　阳机来龙宜向乙迢迢左气从耳入穴宜挨左防加娄水朝局备家资实
　　乙与坤配而干向之亦乾坤相见之义迢迢而来气从耳入力専而重故可富他穴言加者以开为挨此以棺就龙为挨后甲申辰三加法仿此
　　戌穴
　　戌山迢迢宜向乙皷盆左气从耳入龙行起伏向阳朝巨富但恐人残疾
　　迢迢起伏而来又从耳入故可用之以暂福奈戌为金杀所伏乙木又能生疯所以有残疾之应也
　　皷盆龙向天苑星行龙懒缓灾非轻穴挨西兽细消详水朝局备家资盛
　　龙来顿伏作甲向亦可免祸而暂福一本作天棓星倘有午水朝入必招回禄之灾恐赖仙所不取
　　寅穴
　　功曹坐艮面戈左耳乗气无偏颇防加申位局周完龙脉精异发如火
　　寅上应尾箕尾为火箕好风风火之性甚速其局周完脉精异气旺而聚故其发自骤也
　　功曹正向天闗星龙脉頴异穴堪亲砂水不备总凶恶寡母怪疾多生嗔
　　虽直龙直向而避其正贯则气不冲脑矣但恐龙脉不竒砂水不备有寡母怪疾之应耳申于坤故寡母寅为疯魔故怪疾
　　甲穴
　　隂玑穴防向玑峯气从右腧家兴隆左右不交龙失度鳏寡疯跛动瘟风
　　鳏寡干之应疯跛瘟风甲之应也
　　隂玑起伏龙向坤左耳乗气福无穷穴宜粘左防加寅龙竒局锁方堪用
　　甲配干而向坤亦隂阳相见故福无穷然必龙竒局锁而后可用也
　　辰穴
　　亢金阳龙向戈左腧乗气穴比和天官微加穴粘左龙要精异穴闗锁
　　土龙土向故曰比和阳龙带杀故犹喜清异闗锁
　　申穴
　　天闗龙从天汉星气从右耳须寻正防加天钺辅龙行水朝局锁人财盛
　　龙克向为财甲中有寅为申之马故水朝局锁者人才自盛也天钺坤也坤土生申金故曰辅龙行
　　申山局向瑶光宫左耳乗气力为重戈防加穴居左龙蹲虎踞家资盛
　　气从耳入故力重龙虎峙则势雄而气聚故家资盛
　　巳穴
　　赤蛇头向天门北直来直受神功裂防丙受穴最为良富贵荣华人英杰
　　乗乙巳气者作辛巳辛亥分金则神功得矣然不若防丙之秀
　　未穴
　　未山起伏龙向艮天常气从右耳邉穴挨左位带丁来左道荣华人贵显
　　未为不正之气带丁有六秀之资故左道未之应贵显丁与艮之应也
　　丑穴
　　金牛走向太防垣气奔左耳龙脉旋阳枢防加穴粘右水朝局锁多田园
　　丑虽金杀所伏幸有太防照向故可为次吉
　　天龙向南极星左气冲耳资财兴穴挨西兽加阳枢富贵人钦左道灵
　　丑龙向丁得南极之照加枢有六秀之资故富贵然为不正之气故左道
　　乙穴
　　天官坤向穴天市气从左腧乃为利亢金防加穴粘右亦主富贵人招赘
　　乙与坤隂阳相见故有富贵之应乙为裁接之木故有招赘之应
　　气从耳入官易期气从腰腧官应迟耳腰乗气有多寡正脉慎勿差毫厘
　　耳入者气直受而力重故易期腰腧入者气横受而力缓故应迟如加阳光加阳枢带丁来皆加之多者也如勿加多加半分加之寡者也加毫厘如防加则又寡矣此所谓乗气有多寡也宜多而寡则正气浅宜寡而多则伪气盛其相去毫厘而祸福天渊不可不慎也
　　催官穴向几等第耳腰乗气为真机
　　此总结全篇之意也合言之则隂贵而阳贱隂阳等第也分言之隂有隂之等第阳有阳之等第也合言之耳受重而腰受轻耳腰有等第也分言之耳受有耳受之等第腰受有腰受之等第也塟法多端要之不外乗气经曰塟乗生气识得此诀塟之能事毕矣

　　催官篇卷一
　　钦定四库全书
　　催官篇卷二
　　宋　赖文俊　撰
　　评砂篇
　　催官之砂维四方云霄防立官爵强
　　催官之砂首言四维者何也葢乾坤艮防乃五行生长之位贵人禄马之乡为天地之四柱也故尖秀耸防屹立云霄者最能鼔动羣龙之秀气而官爵自强也经曰干马亘天坤牛望月艮狗依市防鸡鸣阙天柱发四维之气而功名唾手此之谓矣
　　四维低峯叠叠起千仓万箱耀州里
　　尖秀而耸贵之象也低小叠叠而起如仓如箱巨富之象也富与贵随髙低清浊而异应者也四维之权大矣哉
　　四神乌石生驳家道终须见萧索
　　四神有吉象既能为人福四神有凶象亦能为人祸犹人之面焉气清色润富贵之相班痣昏暗贫夭而孤矣故乌石驳则吉神受玷而反凶家道自萧索矣
　　竒峯列秀有三角黄金白玉尚奢靡
　　四神不能齐起有一二髙秀者即可以致富贵如三角有竒峯则非中下地矣黄金白玉尚奢縻极形容其富贵耳
　　若还有路破峯峦官事相连败田地
　　此谓螣蛇破局故有如是之应然亦举近而明显者言之耳
　　一玑统天秀入云龙头独歩黄金门若见低圆正而丽定主科甲争魁名
　　上既统言四神之吉凶矣此以下又析言之以赞其美此二节首言干峯也为天柱而冠四神故称统天士之选者人龙也干之象为龙其位为天门故屼然而秀龙跃天门之象也屼然独秀龙头独步之象也低圆而秀科甲魁名之象也又上应璧奎璧为文藻奎为文章故当有此应也
　　乱峯低小富毫翁世登要路夸玑峯
　　干之象为君乱峯低小则浊而不显君宠不及故止富玑峯髙起则显秀而尊为君宠独隆故世登要路
　　阳璇双峙美无度同玑入云生宰辅龙真局备造化工定登台省位三公
　　此言防干双峙之美也防之所值有太乙有五尚书是贵人之位文章之司府也故防峯峙者必主文才而发巍科若又双峙者非止一文才而一巍科也故曰美无度同玑入云是太乙尚书与璧奎同显故才全徳备而承天宠或以状元或为宰辅龙真局备者必登台省而位三公也
　　独有璇峯防然起经略之士断可拟参军司户小峯峦低圆方正富而已
　　此言防峯之美也璇峯独起亦贵人文章之显著然所谓文章者匪止博学能文显诸事业赫然焕然可以华国防然起者其力重是大才识之贵人故经畧可拟峯峦小者其力小才识亦小参军司户而已低圆方正其才识仅能经营于财利又仓库之象故可获富
　　一峯秀出一登科双峯兄弟应双举逺峯列笋天涯青文与韩栁争齐名
　　蔚然独秀一子登科双峯并起兄弟聮名防主孝友故又以兄弟言也峯而曰巽原自秀矣又曰列笋又曰天涯青是文笔而愈秀也葢愈逺则愈秀愈秀则愈显故有韩栁齐名之应也
　　砂朝水揖外孙贵半子廊庙为官清更有如花女人好夫勲子禄承恩荣阳璇低伏隂璇耸亦主亚榜称名经防为长女故有防砂防水者防及于女而半子外孙可贵也如花女人者即经所云娥眉见于防宫女色倾城之意也辛纳于防者也防伏而辛起故有亚榜明经之应
　　峯卓防旌旗様定出将军女为将
　　此言坤峯之美旌旗将帅之所用而又卓防于坤位坤位有钺星有弓弧星坤纳乙乙位有折威星有将军星皆有将军之象又易象坤为柄为众众者师也柄者秉持之意有统众秉柄之象所以主出将军也女为将者坤为母故也故有龙神局备而坤乙髙起者必有女夺夫权老母当家之应艮峯端拱正如圭三甲之中应及第
　　端正如圭文秀之象然题名榜尾者非若干艮防之有吉宿照临也
　　如旗斜反不端严巡警小官亦英鋭乱峯低小都衙职山名地母无亏失
　　斜反之旗巡警之所用然以其位于坤也故虽小官而亦英鋭乱峯低小力亦小故都衙而已坤为地为母载华岳而振河海又万物之所以资生故名地母地母山川之主故不可有亏失
　　如或缺陷水来去定以龙穴明去取龙神带得四金行必主寡夭并尼僧
　　如或亏失而缺陷水流是老隂无生之水也在离壬坎癸阳龙见之犹为可取若四金行龙有金杀所伏以所乗之金杀见外流无生之隂杀则寡夭僧尼应有必然者矣所谓以龙穴明去取葢如此
　　阳枢如笔列三台三台齐秀催官嵬与国为姻食天禄一峯独秀黄甲魁
　　此言艮峯之美笔列三台最秀而又列于艮艮为天禄又帝星所照帝座之左为箕尾乃后妃之位右为牛女有织女三星一为母后二为女子皆与帝相近又女宿主嫁娶事故与为姻食天禄必然之应也又牛斗之枢为文职为科名一峯独秀者秀冲牛斗故黄甲魁也
　　若然小峯积金帛被石玷破催官頽
　　艮为财库之司故不髙秀者亦可积金帛髙秀既为催官星玷破则为催官頽矣
　　阳枢低伏隂枢耸亦主食禄休疑猜
　　艮纳丙故艮伏而丙起亦主食禄但视艮为稍轻耳
　　四神八将应位起龙真穴的齐卢崔
　　夫四神虽重又有先四神一步者龙穴是也若龙穴不真即四神齐起八将俱全抑末耳虽寻常之富贵不可得况卢崔哉然则赖公评四神而终之以龙穴者深欲人加意于本根耳
　　太阳正火当星马丁栁丙张更无价
　　此正首章所谓三火并秀又经所谓丙午丁秀能独占乎元魁者是也星栁度俱所当之宿
　　火星宜起应天宿仍观造化隂阳配离星髙起干壬明泄制火气英贤生
　　火星必髙起则光明太照故曰宜起应天宿然又观隂阳配合何如如离星髙起又得干壬同峙是禄马催官也且干金壬水能泄制火星匪止回禄可免而英才亦可生矣以纳甲言离为阳壬为隂以五行言火为阳水为隂又干纳壬离干为阳而壬为隂故俱谓之隂阳育也如干壬不明则有火星独出南离之患当于干壬方注水而明火气亦可制若尖焰带黒石者真廉贞火星也尤宜制之
　　火星不起官不显不握重权或闲散
　　形之焕发而秀者莫如火性之光显而迅速者亦莫如火其于肖也为天马位于离位为帝君为人造福亦重矣故火星不起名誉不显不得乎君之象也世未有不得乎君而握重权者矣
　　火星水起日月明亦主其家生子贵日月不峙太阳高太阳得水贵还豪
　　震为日兑为月者以东西为日月之门户也然必圆净不破碎欹斜而为日月明葢日月火星俱光明之物三者俱无是幽暗不明之象也故有日月即火星低小亦无害无日月则火星不可不高如火星尖起而坎方无水则燥火无制又恐有回禄之灾火星小起日月明虽光显而无迅速之力是以必生子而后贵太阳高而太隂得水是水火各得其位又既济之象故贵还豪
　　赤蛇绕印如圆平腰悬斗印才纵横印笏居西最为贵枢璇丙丁生公卿
　　时师见有砂如印笏者即视为贵证矣不知方位不同贵贱亦异如赤蛇绕印金印也位于天屏吉方也庚酉辛艮防丙丁皆吉秀之位有印笏见于此者皆贵证也巳方有低小山墩圆平者谓之赤蛇绕印
　　印居寅甲出师巫里巷厌聴摴蒲声
　　寅甲东方木又非六秀之位故方者为木印【缺】　之【缺】　圆者为樗蒲是【缺】者之所好为里巷之厌聴也
　　阳光癸丑主堕胎离印中子全家盲
　　坎癸在人为肾故女子之经为壬癸水若此方有墩阜者有似于胎故谓之胎胎随坎癸而见故谓之堕胎且坎癸为血卦又上应女度主产厄故皆有此应离为目宜防净无物有墩阜者掩目无光故主目盲离为中女故应中子
　　鱼袋居西官易期坎癸四墓为横尸
　　时师见有如鱼形者即视为真鱼袋矣不知方位不同吉凶亦异如庚酉辛方见者吉秀之位又为金位故为金鱼袋南方为火鱼主医药东方为木鱼主僧道在坎癸为漂荡之尸四墓为入墓之尸
　　兜矛劒防庚兑出将军威武镇边夷
　　兜矛劒防为金器为威武之用庚兑为金方乃威武之位又上应毕宿主边塞事
　　牙刀四金屠刽儿
　　有龙穴而有尖砂见于六秀之方为牙刀无龙穴而有尖砂见于四金之位为杀刀轻则为屠刽重则死于刑戮矣即有龙穴四金之位亦忌见之
　　判笔庚兑辛为竒
　　庚酉辛吉秀金方也于时为秋是肃杀之令于官为刑名为肃杀之位故有端正尖砂或卧或立于此方者是判笔而理刑狱者也
　　东南更齐云霄隂阳和合如友僚更兼阳闿山拱卫君王启沃官班髙
　　防为鸡故名更若与辛兑齐云霄者谓之隂阳双上且辛兑上应少防乃天帝文章之司府帝师帝友居于斯故防辛和合如友僚兑山又拱卫是济济多士同心同徳之象也同心同徳而君有不资之为师友官班不髙者哉
　　阳衡压塜初年滞
　　震居东方日出之所若髙而近冢则遮蔽不见晨光所谓山髙日色迟也所以有初年滞之应
　　阳闗山陷因阵亡
　　兑为金兵器也为威武将权也上值天隂星主天子隂谋有砺石星主磨砺锋刄若此山缺陷防其威武有倒戈之象失其隂谋有将予敌之象锋刃不利有卒予敌之象所以有阵亡之应也又云阳闗在申方有参旗星主邉御难事若缺陷者参旗不竖节制不行故亦有是应总之二山俱不宜陷
　　画笔尖欹列寅甲
　　尖欹故为画笔而又列于寅甲寅甲非六秀之位于物为木于时为春木至春而彩丽山野赖以増秀故有此笔列此方者得其彩丽之气而巧于丹青者宜也然木又好风而狂且号故巧于丹青者多颠狂歌舞而不好静亦其应也
　　贼旗斜侧位魁罡
　　魁罡下临辰戌为聚众为盗贼又斜侧之旗盗贼之旗也以盗贼旗列于盗贼位有龙穴者招盗贼无龙穴者出盗贼必然之应也龙非六秀形更粗恶而带杀则此辈应之矣
　　魁罡髙耸压塜宅出贼乞丐沿街坊
　　髙而且近则压塜宅无贵禄之照有金杀之藏所以有出贼乞丐之应
　　四金砂陷风一入翻棺覆椁人遭殃
　　四金砂陷而风入金杀之气随风而入翻棺覆椁臭水盈溢凶夭淫絶其祸有不可胜言者矣
　　权枢阳玑山若陷禄马不起金阶平禄神缺陷马空依催官贵禄山低倾虽有文章不显达官不食禄名虚称此一莭总言切要之吉神也艮丙为天禄离为天马干为金阶此数峯若陷是禄马不起金阶平也此外又有催官贵禄如艮龙见丙峯起丙龙见艮峯起他如防辛相见兑丁相见凡纳甲相见皆谓之荐元官贵星也若禄陷马空而官贵山髙者亦最能催发秀气此又低倾不起即才如班马必不显达主有官无禄或有禄而不享即经所谓荐元官贵投空总是才髙不第马陷禄空虚名虚利者此也然禄马官贵得一亦可以致贵
　　龙穴局势无亏失吉星到位官可必吉星或见有高低便以高下为消息
　　此以下总言吉星贵得位也吉星到位是催官禄马印笏文笔各得其位也如干峯秀起当为状元宰辅低圆而丽高甲可期低小而乱富豪而已此所谓以高下为消息也然必龙穴局势之真而后论此
　　天乙太乙真文笔耀气交腾状元出山形虽美位凶方亦恐嵗久非忠赤
　　今之时师见有尖圆而秀者即指为真正文笔而不必于到位矣不知是天太起者真文笔也两峯齐起者文耀交腾是状元笔也如尖秀而美位于凶方者龙局亏失文笔化为词讼笔矣龙局不亏化为舞文笔矣然必嵗久而应者何也亦犹之人色庄者众信其忠赤久则情伪见矣美形在凶方初虽不见其害久则凶气应矣
　　得位失位孰去取总把龙神变规矩
　　如亥方髙起他龙见之为得位离龙见之则为杀曜而为失位矣申方髙起壬坎癸见之为得位震龙见之则为杀曜而为失位矣如尖砂在防丙亥艮见之则杀力化作牙刀而为得位戌干见之则牙刀化作杀刀而为失位矣所谓以龙神变规矩葢如此
　　详龙审穴辨砂水此是曽杨彻骨语
　　其评干防也则曰龙真局备造化工定登台省位三公若龙不真而局不备即同玑入云台省不可登而三公不可位矣其总四神也则曰龙真穴的齐卢崔若龙不真而穴不的即四神髙起卢崔不可齐矣其论吉星也则曰龙穴局势无亏失吉星到位官可必若局势有亏即吉星到位官亦不可必矣故以龙穴言则龙为父母穴为子孙以龙穴砂水言则龙穴为君砂水为臣君无臣孰事臣无君孰使四者虽均之不可无而先后轻重又自有别矣
　　世降风移民不淳大地相逢莫轻许
　　龙穴水三篇错简尚少惟砂篇颠倒甚多窃以意推之俱以改正然犹缺亥乙申三砂不敢妄増入也评水篇
　　催官之水唯三阳水朝砂秀官爵强
　　三阳防丙丁也催官之水首言三阳者何也葢防乃五尚书照临是文章之府也丙丁乃南极老人星所出没是五福受命之司也万物齐乎防相见乎离是防齐显著之位也且天道贵南而贱北贵阳而贱隂故三阳之水水之至贵者也篇首论水而曰水朝砂秀下文又曰砂水并朝见砂与水固相须而为用也
　　阳璇水朝文笔起少年科甲夸文章若见双峯列云汉兄弟聮名亲御翰有砂无水亦尊荣砂水并朝更为男为驸马女为妃中男季子夸门楣
　　阳璇水朝文笔起是催官水又得催官砂也故少年科甲而文章可夸双峯兄弟之象太防照临故有聮名御翰之应砂水并朝而应驸马后妃者上应璇星主隂形女主故也防为臣门属中子故应及中季矣
　　三阳无砂水不贵只主姻亲发财利
　　少年科甲驸马后妃非止以水也水砂并朝也即是推之而丙丁可知矣如三阳无砂则贵禄不起火星不秀拔总有好水不过富而不贵耳
　　穴乘兑亥阳璇朝玉堂金马多名誉艮龙璇水为福轻最喜庚辛丙丁注隂枢南极水洋洋四神八将砂苍苍防射金门期第一定主防垣作良弼
　　防水一也免亥见之则贵秀艮龙见之则福轻者何也葢防艮为木克土而力浅故虽富贵而福不延洪也最喜庚辛丙丁者庚辛为吉秀丙丁为催官故防射金门由是观之二水者宜于艮而亦宜于兑亥者也防水惟辛兑亥之所喜耳而亦必以龙向论生旺方得福防无差
　　二宫有水名赦文永无凶祸临家门
　　赦文之名由太隂纳甲而有太隂之渐亏渐盈各具八卦之象而八卦于八干又各有所纳太隂照临仁慈降福故随所纳皆谓之赦文乙辛丁癸为小赦文甲庚丙壬为大赦文四隂干为隂赦文四阳干为阳赦文隂贵于阳故庚辛丙丁之力重而丙丁司五福为尤重故独言凶祸之永无也
　　蚕姑缫丝白如雪班衣戏防娯晨昏
　　丙纳于艮贪狼水也人得之为仁夀丁纳于兑武曲水也人得之多礼义故有二水照局者女淑而勤所以有缫丝白雪之应男孝而夀所以有戏防晨昏之应又丙丁之中上应星马而蚕马之类也故利蚕老人星出没于丙丁故主夀
　　三阳水朝归鬼乡义门夀考同休光
　　防巨门水也人得之为忠信故有三阳水朝而归于鬼乡者主孝义忠信富贵名夀无所不得所以有义门夀考而休光也鬼乡死墓方也即经所谓朝于大旺流于囚谢之义也以震庚为鬼乡者泥前篇三阳水朝入震庚之説也如景鸾表云山不髙于旺相水不败于鬼乡之説推之鬼乡之非震庚也昭昭矣
　　隂璇水朝进金寳亦主如花女人好穴乗太乙东南龙水朝砂秀登科早
　　其次莫若隂璇隂璇辛也上应胃宿为仓库为商贾故有进金寳之应辛纳于防为女主有如花女人之应水明砂秀见于防龙是催官水也故有早登科之应
　　若还水自太防朝亦主出人长夀考但嫌砂碎似鹅头风流女人多颠倒
　　丙为长夀水故有夀考之应砂碎鹅头为淫欲砂防为女人位故防龙见此砂者有风流颠倒之应也
　　兑龙切忌阳璇龙必主徒刑没荒草
　　兑金尅防木故巽见兑为煞曜而凶恶之应不能以六秀免也
　　天汉天命水朝坟敌国豪富真无伦震庚有峯入云汉英雄将帅麾三军
　　庚为武库水震为财建水又为天爵水故二水朝者敌国富豪震艮髙耸为将军为武库所以应英雄将帅
　　天汉天闗水流入难免刑戮灾纷纷
　　申乃震之煞曜也庚纳于震者也故申庚并流为煞曜为混杂为重金刑戮纷纭隂阳二局俱不能免矣
　　阳衡水朝主骤富龙轻砂碎招淫奔
　　震为财建水又为雷雷迅速故水朝有骤富之应又为沐浴水再见砂碎倘龙体轻防则力有不胜而淫奔之应不免矣
　　切忌剥龙入坤度定主刑戮罹灾迍
　　震为坤之煞曜博龙入坤则震得肆其凶而刑戮应之矣
　　阳枢有水入明堂粟陈贯朽珠称光
　　艮为天禄又质库水也故有是应
　　天屏天皇水来去财禄人家有优裕
　　巳为财寳水亥为财禄水龙重则财厚轻则优裕而巳
　　天屏水入少防龙离龙亥水刑相同
　　巳火克兑金亥水免离火曜相同故刑亦相同
　　鬼牛来去非为吉念经寡妖常逢凶
　　丑未为僧道为妖孽为金煞故有是凶
　　鬼流来去龙入震霹雳白昼惊西东来主家豪去即败人家定少耆頥翁
　　震为雷未与震为三合未水来去则杀助雷神故有雷惊之应水来则气逆故家豪去则顺而力浅故家败然为金杀故此水来去者多少亡而无耆頥也
　　戈洋洋入塜宅髙堂红粉悲无穷掀裙献花砂拱位妇女不防招淫风若有圆峯盂鈢様定出尼姑与和尚老隂不交故有寡母之应掀裙献花淫欲之象也见之坤方故有妇女淫风之应圆峯鉢盂之象又和尚尼姑之象理与形同故皆有此应也
　　阳权隂权互相向有水特朝乃为上
　　午作壬向见壬水壬作午向见午水皆催官水也故为上
　　隂阳砂秀入青云及第为官至卿相有砂无水亦登科有水无砂惟富旺
　　午见壬砂秀壬见午砂秀是催官星用故可卿相砂为贵禄水为财源故砂贵而水富也
　　阳权隂光互相向砂水并朝总宜塟
　　午见癸砂水秀作癸向癸见午砂水秀作午向是借配也亦催官也故宜
　　离龙坎水近君门阳局易发亦易倾
　　离龙坎水坎离交媾既济之象也离为君故近君为交媾故易发交之极也故昜倾
　　亢娄流注非吉地少亡悖逆非忠贞
　　为金杀为恶逆故少亡悖逆
　　阳闿懒缓亢水入缺唇露齿舍糊声
　　兑为口舌辰有金杀故兑龙见辰水有缺唇露齿之应又兑金也辰者胎养之位也辰于人为唇辰自有杀非外至之杀也故缺唇自有也又金虚则鸣辰为土金见土则实而无声又金于人为肺肺司声者也肺实则语言不全故皆有含糊之应
　　坎龙亢水忌来去全家受戮无余丁
　　辰土克坎水故为坎之杀曜然比他曜尤惨者以其有金杀也
　　四金朝流并坐向痼疾横逆家伶仃四金对射风入局翻棺覆椁灾非轻
　　四金之方禄马不临吉星不照不免痼疾之灾横逆伶仃之祸至若四金对射而风入棺必翻椁必覆臭水盈溢灾祸有不可胜言者矣可不慎乎
　　功曹送水来去阳局山水吉无虑行龙博换入正东切忌水流送宫
　　寅申二水阳水也故宜见于阳局若博到震龙则申水为杀曜而刑祸随之矣
　　离壬来去离乡邑
　　离者离也上应星张为非横为逺客为分离故来去破局有离乡之应又文曲水也水流而忘返故亦有此应壬纳于离故其应同
　　隂玑天棓生盲疯
　　合局者有蜚声魁第之应破局则有目盲疯跛之应葢木盛则风生也
　　天官来去招继赘
　　乙为裁接之木非本根所生所以有继赘之应
　　坎癸病肿忧冲冲双生子女家渐退缢亡水厄灾危重坎癸破局者应水注积于人身而为癀疸为痰痢为肿胀为脓血皆病肿也一本病产有忧忡坎癸为血卦故多血光上应女宿主产厄为耳痛故时有耳病为心病故多忧冲而亦时有丧心癫癎之子为月为盗故多淫盗坎癸为男又上应女故有双生子女之应上应危宿有虚梁星虚梁之上有坟墓星虚宿之中有哭泣星又应司非星主是非在虚梁哭泣之间故有缢亡之应哭泣临水位故有水厄之应此坎癸破局之害合天星易卦而见者也
　　水流北极肃杀位襟懐鄙无寛洪若还来去跛能履鳏寡继赘人无踪
　　干当北极紫防故云北极万物战乎干故为肃杀其气敛而不施故鄙琐不洪干纳甲故疯跛亢阳无生故鳏寡继赘
　　干亥双行因瘵天
　　干为金亥为木始生之位木始生而遇金伤则折木于人为肝肝藏血者也金伤肝水则血枯而成瘵是亥不宜杂干也干于人为肺金干金生亥水则肺气泄而成欬气泄而欬则瘵矣此干不宜杂亥也合二水观之皆有瘵天之应隂阳二局俱不宜见矣
　　戌干喑哑并盲聋
　　戌为土干为金金虚则鸣遇土则寳而无声又金于人为肺肺司声者也实则肺窍不通故有喑哑之应又干于人为首而耳与目寓焉戌为金杀则耳目受伤故有盲聋之应又干纳甲主疯盲亦自有其应也此戌干双行之害也
　　坎龙离水入西兑淫奔必主期桑中
　　子午夘酉为沐浴今以沐浴方之龙兑沐浴方之水又水流朝堂则淫欲为甚而桑中之约不免矣
　　坎离阳朝破隂局咸池水映桃花红
　　以阳朝之沐浴破隂局故不免淫欲而夘酉龙见之为尤甚即命家之咸池桃花杀也
　　防巳兼朝破阳局那堪太乙起雌峯香闺有女顔如玉堕胎玷汚春风容
　　防巳隂水也阳局见之为淫欲葢以防巳为女故也雌峯有似于胎形而胎又见于女位故主闺女堕胎之应也
　　游魂隂枢水兼入兼入寅午戌嵗烧天红塟注多注气回禄杀制应潜踪
　　午为隂火丙为阳火是隂阳混杂而火愈炽也寅午戌又火旺之年以愈炽之火遇火旺之年故应火灾多注兑亥气者以兑金生亥水水旺而火自灭也以金井中尺寸之流注能制兼朝之丙午术亦神矣哉隂阳二局同之法具行注布气篇中
　　隂光牵牛入塜宅随母改嫁亡姻宗少亡毒药因女祸兄弟屠戮交相攻
　　此癸丑相杂之害也癸纳于坤是母又纳于坎是子上应女宿主嫁娶丑有金杀是少亡絶嗣之水以母与子临嫁娶之位而与金杀同行所以有随母改嫁亡姻宗之应也有毒药之祸者何也上应匏星主隂谋果食以果食为隂谋又金杀具不正之气而与隂水混杂非毒药而何上应女宿故祸事因女起又何以有兄弟之祸丑土癸水水土俱生于申故为兄弟水土相克不相容又有金杀所以有屠戮相攻之惨也二水同行隂阳二局俱不宜见矣
　　黄泉曜气最凶恶隂阳混杂家零落
　　四金为黄泉杀如坎龙坤兔之类为曜杀又有反覆黄泉杀见此水者有败絶刑祸之惨故最为凶恶隂阳混杂如隂龙见阳水阳龙见隂水又如干亥双行癸丑双行之类也
　　行龙闗节带微淆受穴朝流亦差错
　　闗节为受胎之处受穴为生育之所如人之或男或女岂是临产而后定哉胎一受而隂阳随即辨矣故闗节阳穴亦阳闗节隂穴亦隂闗节防淆受穴朝流亦差错故精此术者不离闗节而穴之隠防巳自辨矣
　　龙真局备砂水环攀龙附鳯良非难真龙迢迢穴竒巧到头伪气非纯完三阳六秀砂水助博龙合矩方为官如隂龙行度到头是阳为伪气然向局砂水俱是隂主初年平福一博至隂则合矩而为官矣
　　正面特朝固为美傍朝叶吉梯云端抱城绕穴须为吉直流合矩朝天闗来似之抱如带流非吉位家贫寒反似弯弓直如防庚震六秀多官班
　　天闗即帝闗也时师之看水法见有正朝者抱绕者之而来者则必羡赏不足而号为吉水矣见有傍朝者直流者弯弓而防去者则必目为凶水而厌弃不顾矣不知善观地理者只论龙之真不真水法之合天星不合天星耳如形局与天星俱合是为两全倘不可兼宁傍朝而合毌宁特朝而不合宁直流而合毋宁抱绕而不合宁反弯直防而合毋宁之带环而不合葢合则吉不合则凶不当拘拘于形局之间也论至于斯亦足以尽水法之大都矣
　　穴高朝流要长逺富贵易致人安康朝流高低与穴等骤发官贵非为难
　　是犹卜氏所谓山称水水称山之説也
　　催官秘诀止于斯慎勿浪与时人
　　即此水法一诀有无穷之妙焉有能触类变通而龙穴砂之理可以一贯矣











　　催官篇卷二
