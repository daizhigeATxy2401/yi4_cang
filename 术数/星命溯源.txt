　　钦定四库全书　　　　　子部七
　　星命溯源　　　　　　　术数类五【命书相书之属】提要
　　【臣】等谨案星命溯源五卷不着编辑者名氏第一卷为通元遗书杂録唐张果之说凡三篇第二卷为果憕问答称明李憕遇张果所口授凡四篇第三卷为元妙经觧称张果撰元郑希诚注第四卷为观星要诀第五卷为观星心传口诀补遗均不云谁作详其题词似要诀为郑希诚编补遗又术士掇拾增希诚所未备也考明皇杂録载果多神怪之迹不言其知禄命独是编以五星推命之学依托于果术者遂以果老五星自名一家考韩愈作李虚中墓志称其推命尚止用年月日不用时则开元天寳之间且无八字似不应有五星然王充论衡称天施气而众星布精天所施气而众星之气在其中矣人禀气而生含气而长得贵则贵得贱则贱贵或秩有髙下富或赀有多少皆星位尊卑大小之所授也是汉末巳以星位言禄命又韩愈三星行云我生之辰月宿南斗牛奋其角箕张其口杜牧自作墓志铭曰余生于角星昴毕于角为第八宫曰病厄宫亦曰八杀宫土星在焉火星继木星王杨晞曰木在张于角为第十一福徳宫木为福徳大君子救其旁无虞也余曰自湖守不周歳迁舍人木还福于角足矣土火还死于角宜哉是唐时实以五星宫度推休咎其托名于果亦有所因尔希诚自署其官曰主簿其籍曰瑞安其号曰沧洲始末未详憕自称中都人其遇果在嘉靖二年九月尤怪妄不足辨总之术家务神其说而已然世所传五星之书以此为鼻祖别有所谓果老星宗者葢因此本而广之其后又有天官五星术与此颇异据理而论化气当从天官正气当从果老二家之术可互防其论星度乘除生尅及兼取值年神煞亦未可尽废也乾隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀









　　钦定四库全书
　　星命溯源卷一
　　通遗书
　　先生姓张名果生尧之丙丁至唐犹存宗召试其术神之因赐号通先生
　　五星论
　　太上洪荒之世清浊未分混沌如卵精神盛极着而成形则有人矣两仪四象三才五行备不知体生不知用且隂阳得位风雷鼓舞化生万物迩莫能知逮夫圣人之生辩龙马之图而立极因神之文以用事始知五星光灿羣曜荧辉遂别辰宿于乾坤配人身于天地灾祥休咎因是言之夫人之生育于乾坤覆载于坎离大无不周小无不具天干生而气聚崇勲地支成而元居嵗驾故将宫命以定三元审元辰而言九事生煞作吉防之根向背为贵贱之本先看明暗升沉顺逆衰旺掩蚀冲制失次入垣次看朝拱夹辅分防引从漏截守岐方以格局考评贵贱夫隂阳拱夹得地是岂凡夫如逢经纬驿马相扶更防斗贵印符侍从必获万钟之禄八位之权失位失时亦作空门髙贵客俗縁不断决作见紫见绯人福禄夹身三元总防无伤无耗不是贫才食禄相随田财俱旺富可言其无比田可连于阡陌若值四耗侵凌八虚空陷必主破祖防家尤忌伤财刼盗奔忙劳碌没齿贫穷计罗乃首尾之星作拦截之用中分五五可分日东月西前后三三更取魁元引从己亥为乾坤定位平分诸曜拱天庭寅申乃隂阳两闗包裹众星朝帝阙辰戌丑未号曰首尾横天子午夘酉名曰隂阳居正位例置能分轻重制向又怕失躔身命得地福禄难量左右有情功名莫比要知火罗计孛祸福难言守四维占四正者始发权则如雷电终害己利若锋芒此类惟宜独行怕相混杂顺之乃吉逆之为凶日月体君后之象要升入于坎离之中朝子午暮夘酉看垣殿之正偏分两班朝帝阙辨隂阳之向背昼生日而金水辅从夜诞月而火罗侍卫合此格者凤陛髙迁龙墀蚤入至若五曜连珠二星合璧载天覆地出干入坤文武两班君臣庆防是皆梁栋之材庙堂之器守一空一居三隔三太乙抱蟾于酉未计都朝斗于丑牛斯乃文朝秀士钟鼎竒英水星伴月向未巳为朝主背君计罗火孛聚丑亥乃朝天拱斗此宿本作防神面尊反为上客切见天地清宁日月丽正羣星朝北众曜拱南顺必异貌竒人逆则穷途儒士面南坐北南人必贵北人富面北坐南南人必富北人贵是乃风土厚薄之相宜地势使之必然也复有天地开明山泽通气水火既济风雷鼓舞此则名为虚拱不可更漏别宫须要日月分阶亦宜计罗横截方为上格如是乾坤否塞风雷相薄水火相射山泽沉埋此人飘风无倚破荡田产贵无伤富无耗世代敷荣身主弱命主羸始终偃蹇星逢格局便论垣窠更不拘其神煞星専时令须分体用方可断其荣枯星徤身强官而富富而夀格髙星困苗不秀秀不实是乃星躔失度若斯当问人生分野而通之更详正闗阖拱辟拱有官禄而无用宫乃蔵其刃雄或刑囚而不妨杀不加于二主盖吉曜失时吉而不吉凶星得地防莫能防身命官福最喜三元左经右纬须防斗柄若引从吉则内贵乎空持挈凶则外喜乎善俾夹者吉而拱者防主多荣而少辱拱者善而夹者凶合一成而一败盖一曜司权满用得拱为先羣星守照多端合格为上前后朱雀武而驿马来扶左右青龙白虎而经纬夹拱四神来往环卫命主三方七政循行朝拱身宫一位必主贵为天子富有四海之尊官魁夹命带龙虎则廊庙良材禄马扶身防三元乃朝廷宰辅对马坐贵皆是腾达之人向马就禄必作荣华之士木临狮子居官不明计入三阳有禄莫食子午乃圣人之端门煞神莫入辰戌是小人之罗网天乙不临闲极髙明命本弱兄弟不足奴仆明徤身居困卑小侵陵日食朔月食望丧明孤哀气遇罗水逢孛缁黄娼妓文魁催官入于格局名当一举而成的宫隔宿翫于游行身必三迁未定火逼金龙角受生亢为遭毒水渰玉犬娄没弱胃不受伤烁烁阳光大罗昼忌娟娟月色土计夜防小耗大耗值天地耗忌守田财官符死符见嵗月符怕临身命若非狱讼损己亦主博戏亡家勾绞防凶刼亡并煞轻则风痨疾患重则斩绞徒流亡神的杀防咸池则伤夀损禄飞亷剑锋带官符而投词损财相生相顺者轻相尅相刑者重血刃血支隄防金孛作灾殃天厄天刑最怕火罗兴恶孽男值伤痔痈疽女犯气伤崩漏浮沉若逢土计非溺水必犯巫医飞亷或遇金罗非干戈则当暴死的杀聚于二刃遇刑囚必主横胎剑绛防于四防遇冲伤必患恶血天狗絶嗣孤寡无妻徳星坐于崇勲魁刑权重爵禄居于嵗驾伏煞官髙煞金为刃休逢刼木为灾难避天雄地雌怕居禄位天耗地耗切忌财乡论煞论刑煞重而刑不可救说凶说吉凶多不可作吉言华盖紫气是良辰天乙防星为善曜三方有气必须叅详四角无星未为防断妇人以财福为重官星可作天元只宜坐贵不宜冲惟忌见滛又见合桃花金水坐子夘是无礼之人金孛咸池骑四马为劳瘵之鬼纵有朱唇粉黛难免送旧迎新须是雪月风花不无飘蓬落魄此则举其纲领更探而索微要知造化机细騐天时得失天元玉册歴象无差细辨盈虚贵贱定矣
　　四时论
　　切以三冬之木遇水而寒九夏之土逢火而燥金埋土而反晦土浑水而致浊无根之木遇恶水而漂泛东西受制之土见猛水而崩溃四出冬金遇月饥寒刺骨春金见月淡薄无成大逢月朗则无权金得火明而焕发寒月最喜扵阳夏火不妨见月未垣安命太阳行限则柔而能刚星度为元太隂司用则懦而无力盛夏之大何须木炁生扶六月之水最怕火日枯涸夏金逢日销铄无聊秋木逢阳凋零何补戌垣之火取用与夘垣不同酉宫之金行限与辰宫有异冬水喜扵南奔戍火忌于发露冬春之木见日则为向阳冰冻之土防火始能发用月圆火焰奈争鬬而无成冰冻金寒纵相生而不发寒土何生金之有秋水非滋木之时辰酉坐命土犯月而尤佳夘戌为垣孛步蟾而反害残晦之月见火増煇刚燥之土遇水滋润诸星皆退主星独顺乃中流砥柱之人羣曜皆衰一星有用亦独步轩昻之士土在子木在午似有冲而无害命居申土在亥行此限以何妨娄乃金石之火触日而发箕乃蒙泉之水见金不清惟参轸之议论不殊与亢星之取用归一丑宫安命不可以木为刑囚星栁为垣亦不可以木为难曜岂不有水中之火火中之金金垣之木木垣之土议论万殊取用不一冬水为命太阳行限财不足而福有余春金作主土星发用彼无力而我何借论星先要论时论气无过论理火本畏水已宫翼火为登殿土本怕木寅宫艮土反长生造化贵其适用术士妙在变通过犹不及泥在太拘此论发先圣之秘奥后学必寳而敬之切勿乱传真金爱防与吾学问通敬依天理而谨言之也
　　玉衡经
　　昼生从日喜居六阳之宫夜生从月利见六阴之地众星乱煞禀阳尊不见施威三日逢刑总月光不能为福若论阴阳须看昼夜背太阳于父有撼背太阴于母有亏五星俱要比和但以得时为贵四余不宜冲突惟喜独行为佳伏逆无光顺行有气金星守命好色而主清髙木徳临垣刚毅而怀恻隐水如守命多学少成火若当权恣行酷毒沉谋熟虑为縁土入命宫巧筭多机葢是计居垣位独孛则为人悭吝单罗则赋性贪婪紫气照临必主伶俐虽然星辰如此又看月令若何女命陶到木躔防夫害子男命限到月躔招妻纳妾水孛如守田财难招祖业火罗如临父母防失慈亲命主逢阳终富贵安身傍母必尊荣九宫遇孛终身漂泊无拘十地逢罗年少夸豪逞讼罗计若居子午纵尅而有情木土偏爱阳宫虽战而无损彗星昼见女人必以为殃天乙夜行男命见之反尅年月日时四生值杀立见刑徒官魁爵禄四主髙强自然荣显金月互垣必有立成之分隂阳失位没齿贫困之人主星居于母地必傍贵而成家母星飞入命垣多因妻而致富木居狮子居官不能享官计入三阳有禄不沾寸禄水喜顺而不喜逆土爱暖而不爱寒以元合食论人之享用以官魁爵定人之前程最喜者四角之有星所忌者三方之无曜马临官禄出祖成家禄在妻宫因妻致富男人命居子午必强狠而専权女人命立防干必滛冶而夸色坐贵不宜冲贵见合不宜见刑立身合论马元失管则徒然奔走聚财则观财库无守则必致败亡不须轻用闲奴此等须当我用煞不宜真真难磨灭禄不宜破破则贫穷孤而加寡妻子难为空以加亡利名难遂刑不宜战战则必刑三刑带战必然刑害合不宜冲冲则必破合还冲破作事无成论刑必论煞刑煞重而难当论官必论魁官魁显而清贵既叅官魁本宿当以太阳相叅虽论刑煞星辰合以天煞互论两煞夹垣须破相三刑临已必伤残身命最喜入官坐仆坐闲何所用日月不宜夹煞夹禄夹贵以为荣子午为圣人端坐之宫诸煞莫入辰戌为小人恶弱之地天乙莫临暗金可畏若临命夭折无疑煞火无情若居煞凶恶难免日月若居华盖僧道之流禄马如陷空亡巫医之士桃花带合男女皆为无礼之滛隔角逢孤嗣续皆是过房之子坐禄向马乃利名显达之人对禄坐贵亦文章腾达之士木罗防舍喜入寅宫水计相刑怕入巳位刼头乃非活路刄末最是凶闗众凶作党有不已之战争二母争权乃太过于孤息孤日临于命限勤苦劳心一月单行官禄精宁可爱妇人専以性宫为重男人当以八煞为权面目伤残刑囚不宜伤相貌心神漂泊水孛最忌入迁移对照逢罗防姻反掌五官逢孛男女虚花一主临财财必丰厚两强战尅田宅动摇命卑闲徤兄弟有争鬭之风主弱奴强奴婢有侵凌之患福星喜临垣禄主宜镇位以木炁金水为君子以水罗计孛为小人十二煞神仔细推详三百六十吉防可考隂阳主巽至老耳目聪明火孛临坤未免腰背屈曲罗居午位眼必无光水入寅宫咽喉壅塞鼻头带赤火孛而守申宫脸面委黄土计而居辰位计临申位面上有亏罗入命宫胡须可騐孛罗到酉心气徃来孛罗冲心风疾难禁孛罗居于亥子臀犯疮疽金火战于辰酉肺心咳罗逆行而不顺多犯血光火若退而迟留难堪酒痢更若孛星有党血上加脓那堪土宿来临痔而带疾木到巽而见煞左手拘挛炁入寅而逢刑脚腿虚肿要观疾病先论陷星吉凶了然易如反掌五命之书一理可通秘以受人韫匵蔵诸




　　星命溯源卷一
　　钦定四库全书
　　星命溯源卷二
　　果憕问答
　　通先生评人生禀赋分金论
　　先生曰贤愚寿天岂今日为然太上之世号曰洪荒而人也固有寿夭焉盖拘于气禀之始而不知气禀之所以终前辈袁天纲号为善知天文象纬曽防诸星宿于竺罗察祸福犹病鸢鱼及得予防方知专用宫主为非度主为是初又以宫主度主互用在命或三方者用之于宫主遂专用宫主騐之愈疎先生曰开元间李憕期我于衡庐果命气禀并木犴行限屡周天度今左旋于亢昨夜火逼金龙太白今午合退于辰必有大难我当化象太乙以之言未巳明皇果召试之饮以毒酒三杯醺然若醉先生曰非佳酒也顷之齿皆焦黒果以所执铁如意撃之皆落假寐少时齿复生时神其事李憕再拜受教问曰福禄拱夹其命必贵耶必富耶先生曰是淳风小儿之诬言也五星六曜资我者吉伤我者凶亦随嵗而变乎因取王勃命视之勃命坐翼水退朝阳于轸木作援炁又滋培奎璧之次故其人秀而善属文以名立身以名败身水为禄主故也金曜朝斗限行井木犴对照受伤罗孛一锋一刃互争胜负是年属丁阳刄又临恶死无疑子其待之【后果溺死二十九嵗】憕又引天纲集曰一生侘傺对官怕逢罗火先生曰是得其说而不知其所以说假如子言倘我命坐寳瓶女之次火罗旺午岂非福乎惟其躔星日马怕逢火罗对躔所以为祸也火命人乃是自星照本家反为吉论女壬申生人值之不夭则贫困人也余凖此例
　　先生曰煽炽怕伤金位此天纲之言也假使我命火必不为忌适杨国忠丑时生子命坐酉夘火罗两夹一为天雄煞一为刄星又是咸池之地憕举问先生曰昨夜客曜犯金女此火罗之验也是子之夀不出今日果其夜不收国忠神之请详已命先生曰是命泊处虽得卦气身元坐刃而刃反起逼命位吾知其富且贵者以度主禄主起从阳于福徳宫而钓起又生本元然贵则贵矣苐未保其令终也李憕曰请问所以先生作色曰后自知之【天寳间果为乱军所杀】
　　先生曰火纒酉夘天纲指为火烧牛角火命人不为忌何也葢火即我也我烧牛角乃我势盛何伤赋曰火入金乡此命早抛兄弟火命不为忌其余木子土巳金寅水戌皆可准此例
　　先生曰日火也月水也四日度坐命昼生忌火罗是也前已定矣四月度坐命夜生怕土计亦同此例因指张巡命示之曰彼命坐心月狐命限到张度计属刃星迫于前土为剑锋逼于后使其背行稍可否则徃来交鬭能脱此乎时方贵盛先生曰贵盛可胜天乎天寳末嵗刃煞复随流计加沓必死兵下【后果死禄山兵下】先生曰尔知有令星乎当时者旺我生者相生我者休尅我者囚我尅者死且如木旺于春七十二日休于夏七十二日死于秋七十二日相于冬七十二日囚于季月中节推此可见其余星皆不离生尅制化若闻天纲语乎且如安命四土宫旺度火罗临福尤昌炽吊起飞居垣庙纵逢木炁不为忌彼既令旺相此鬼纵在侧不为忌矣因阅天纲集有曰烁烁阳光火势不忌娟娟蟾影土计为妨四火惧见漂流四木怕逢金健四金坐度惟怕炎火四土何则为忌强梁之木要得金刚四水何则为防壅遏之势要得木【音乂】夀甄迦罗限度逦行而无滞福阿僧只命源妥安而有气【甄迦罗阿僧只比西竺国语数无量限之説张果其得西竺之语欤】刃并天雄守星善则险处获财限路危则亡生丧魄刼加地猬或剑锋身命两危必恶死大小耗并盗刼身辱死在囹圄加金孛风流丧身不并不可概论曰敢问四木先生曰角斗奎井是四木躔度遇金曜健则木危矣木既危则剥床以肤我其免于患乎若此安命必坏祖破家纵木得地亦须先破而后成曰请问四火先生曰举一隅何必三隅四火宜木盛木炁强则夀坚福壮木气弱而火躔得所只是清淡之士火入弱失经失次只为贫贱之人四土四水四金皆准此论憕再拜谢曰命之矣先生袖出天图指示曰尔命轸水为主计攻水于奎天纲谓水漂白羊水势盛复梗于计计虽强又困扵奎木倘得金在奎从水必发但金起逺故只为清贫之士四十七嵗限行参水必不在人世憕曰何也土躔参水限度已坏矣余可凖此例【此数意当与前数通】
　　先生曰世人得袁公防皆以行限视度之休危假如命度角木到轸为吉翼为防窃气故也殊不知当生水星壮旺则吉否则危倘翼火起弱亦不能窃我之木矣先生曰禄主朝阳斯命必贵而又未可滞此例度主朝阳亦贵本元弱矣纵朝阳何补
　　先生坐大觉寺一般塞示以金刚命以塑日为主先生不视却之忽炉中风荡火星堕地先生起而言曰此寺不久人间浃旬灰于燹火憕曰先生因金刚而知之乎曰否适火星自炉中下先生曰金刚命亦可试矣憕请课其命限行虚日罗辰火申照破日防曰得非命乎是人命亦恶死憕请所以先生曰今年天雄在子阳刃在午余可准此例
　　李憕曰人貌丑姸何以知之曰刃在命必有病加天雄必破相淳风曰木在命其人必长躯加气则多须此不足信先生曰汝知天纲之语乎刼刃难遇妻罗鞭再醮或命坐空亡妻宫为罗所伤嗣空天雄及孛防皆主孤尅嗣主受伤余气健必有继子然又看三方对照何如不可概论先生因示以一行僧命安寅宫坐孤刼木起同炁从身在申妻位水为妻元失经又坐在刃水妻主也此所以清孤憕曰然近贵何也曰身坐斗杓又是注受之地但禄主退逺此所以近贵不得爵位只为名僧耳
　　李憕试一人命命坐夘宫氐土度金守照金为飞亷主星何以能延曰尔乃专于局见而不知甲辰火命人岂有惧于飞亷金乎若木命人的不能延今限行井木飞符病符月宫符同守照又加流星火煞【一家大煞正戌二巳三午四未五寅六夘七辰八亥九子十丑十一申十二酉顺行与前大戾月宫符正月午二月未顺数十二月至巳上为止】得无官灾乎问之此人已在囹圄之中矣
　　先生曰昼生太阳此命火罗夹拱火又为阳刃煞星罗锋刃不早丧父亦主偏盲憕问曰何也曰日是父也月是母也亦目之象夜生主太阴忌主亦如之见土是羊刃
　　先生曰慈心敬顺善曜居命位之乡狞然凶顽恶星纒命位之旁阳刃在命性必横加天雄者性必雄唯官星忌之【官禄主忌防天雄】
　　先生曰六甲之例古未有也轩辕时大挠所定五行纳音古无有也颛帝时洪范所究四七星宿古未之有天纲属诸星象而知之古人惟齐七政四曜何得同叅七政犹人中之君子也四曜乃余气耳李憕请问余气先生指星玑之语曰水之余孛也水之余炁也火之余罗也土之余计也宁五星犯余气莫余气犯五星祸患尤大先生曰汝知孤寡命乎曰敢请先生指示殊愉命曰此命格局善然妻宫在亥金在巳妻宫坏矣惟木得垣妻虽有而不免鼓盆之叹余皆凖此例
　　先生曰子知万乘主乎万乘主与下贵不侔必夹拱隂阳必五曜连珠令大唐天子乙酉命其年五星环拱天门日月分躔危璧命坐室宿观之憕看果然先生曰限至角木蛟则危矣继而曰角木虽危必有离宫之厄翼火不出矣憕问所从孛坏翼大蛇角之四度对照戌宫之金五曜连珠金娄水壁从阳木火土辅太阳今限行氐土貉李林甫当国事可知矣
　　先生论泰阶憕问曰淳风昼火夜土忌曜之说可得闻乎先生曰四火惧见漂流四火坐命则忌水得土为之援曜如四土坐命则忌木得火益滋土势如土曜谓之忌曜曜为我度主飞起朝阳又谓之忌曜可乎
　　先生言毕拂袂长啸而去莫知所终李憕记是语而编之目曰禀赋分金谓之分金者别人生贵贱也后学融防此理应如符劵以决人之休咎也
　　至寳论
　　昔时大仙观命观星皆非泛论人之命赋禀天地造化之枢机故曰天命果老大仙夜观星象曰论五行以为指要而成其文能易晓也
　　且论天经地纬夹拱不离者为贵有甲寅生人亥宫立命木在子水居戍命躔璧度坐天门之上此是经纬夹拱今为商贾之人何也果老闻之一哂而言曰子知其一不知其二此水木分明经纬然也斯命坐于刼杀水漂白羊之宫木入齐瓶之地何况水木乃我所用水为田宅之主曜来伤才帛木为官禄之用星又损相貌水木又为宫度之主得用受损入格局破何以槩论若使水子木戍非此论也经纬之理余气可用有辛夘生人命宫立命木在寅金在辰木为天马金为地驿二星得用入垣夹拱得地此为上格不尅不生不破此为中格拱来破局失垣为下格值斗杓指破者是也
　　又问斗杓之地立身安命为富贵之良也有戊寅生人正月巳时酉上安命坐斗柄之中乃一寒儒平生不富不贵何也果老曰然寒儒之格也居于败地破碎地耗守命得斗杓为聪明文笔之士若欲富贵科名俟之皓首无矣有甲戌十月丑时生又寅宫立命值斗杓兼禄贵长生得局入格为上格贵命无贵禄守命有生旺亦为中格有刼刄耗煞相刑则为下格嫌值经纬破局又问唐符国印二星守身命为竒有丙辰生人安命在丑月在子唐符在身国印二星在命不富不贵何也荅曰甲寅旬中空亡之地土空则崩何富贵之有
　　又问隂注阳受身命值之则可化防为吉更兼吉星乃是利名之人也有庚辰生人四月夘时酉土坐命坐注受之地犯刑而死者何也荅曰此金为羊刃之煞又值咸池居于命宫甲戌旬中无申酉将何为美岂不为酒色而害己亡身也
　　又问卦气在身命宫者主荣反为执鞭坠凳之人何也曰可详騐之若非刼刃雄雌拱夹命位亦是天耗地耗守照身宫要知用此为荣则与斗杓相似
　　又问天马地驿吉防何以叅详答曰居垣入庙则吉遇贵禄者为最妙得长生旺相者尤竒嫌值空亡不宜天耗地耗休囚死絶又忌战冲刑尅
　　又问天地人三元祸福何以取用答曰或为官禄之星或防命度之主或遇田财防此之间皆美当看十干变曜又看入垣升殿且如三元皆防官福则为贵格防田财则是富翁防度主满用尤竒中间驳杂必细推详又问官禄主朝阳者何如答曰格局髙强更兼官禄朝阳则为大贵若命元弱度主朝阳又何补焉经曰官禄朝阳必富贵安身傍母必尊荣
　　又问寿元星照本家何以取断答曰夀元星居于命位宜临禄贵生旺之方方为吉论不杂者尤妙
　　五星先天口诀
　　先天心法者老仙有先天之机观人之命而得于心其验如神故谓先天心法不可轻以传人也
　　推命之术必在乎精先观主曜次察身宫以二十八宿为经用十一曜为用尊莫尊于日月美莫美于官福贵贱论煞贫富论财贤愚识其髙卑夀天观其元气此先天之大要更有口诀具列于后
　　且如命泊尾十度至箕七度以火水二星为主其一木同水入轸月居井日居昂火入尾箕度兼夜生此则一品之命也得此者主人呼吸若雷身长大性刚强有威权四柱中有寅辰二字谓之龙吟虎啸此人更生天地之心好山水之乡非凡之命也
　　其次二曜朝阳一星伴月二品之命也
　　其三火入奎楼金水防翌轸太乙抱蟾兼以命主逢生身主得垣福禄不背皆二品至五品之命也
　　其四土火坐斗牛长庚朝斗水日坐天门月到金牛木临箕壁金水朝阳夜火逢阳于虚五品至杂流也此上皆有功名之命
　　其五合前等星或命度主或官禄主受伤或身命不髙田财有好星拱夹皆巨富之命也
　　其六身命稍入局水木入命宫医卜之人也
　　其七罗星入命刑煞坐髙者武臣之命也
　　其八炁照身命妻子官禄俱背或命主入三宫皆僧道之命也
　　其九身守迁移主居三六过房之命也
　　其十主在前煞居后身命受尅八宫有恶星皆贱疾之人也
　　其十一女人命须身宫清夫宫净水星入垣子星好大富家婆之命也
　　其十二身宫陷子宫陷夫宫陷水孛入命者娼妓之命也
　　其十三又兼炁照身命夫星受伤子星被尅师尼之命也
　　其十四身入迁移孛罗计守命夫宫受制三嫁不休之命也此先天之法论命如鉴照形得此者寳之幸勿乱传
　　后天口诀
　　老仙曰我之与世遇无他葢时变人轻不可与传仙道惟汝淳愿质朴可传憕曰仙道不愿学也但星命之中愿闻一二足矣
　　仙曰论命以斗杓卦气唐符国印天雄地雌为主世俗术士尚不能晓何以知命夫斗杓者北斗之柄也卦气者天禄之余也唐符者直年之星也国印者朝廷之印也天雄者乾象也地雌者坤象也如帝王命合局无斗杓不能致一人之位官贵命无卦气则安可食禄武官唐符不得地难握重权正印国印值空亡到任而死常人命中皆有天雄地雌空亡的煞天地二耗此人上无片瓦下无顿锥之地所以最为要也憕曰愿闻水死兵亡蛇伤虎噬或缢死雷伤何以知之老仙曰又有刼杀亡神驿马贵人破碎贯索桃花浮沉羊刃皆要用也且如命主星身宫逢水孛八煞宫值浮沉羊刃又逢流年水孛必主溺水死或身命坐羊刃金火与命主同度必主兵亡巳酉丑生人安命寅宫限逢计孛必主虎咬子午卯酉生人已宫安命蛇头开口限行鬼井度逢火罗【又云火孛】蛇咬可断八煞犯贯索身命勾绞限遇火金主缢死命坐天厄火入八宫限行箕风鬼金度觜火度必主雷伤
　　憕曰自幼从师未尝有此竒诀敢问妇人出处去就何以取断老仙曰福徳好身宫清夫宫带禄相貌好后妃之命也相貌稍偏亦夫人之命也相貌好夫宫杂又坐桃花之地娼妓命也或命主男女主同入夫宫罗星守命此则带子重嫁或夫主男女主同入命宫入赘之象也憕曰敢问僧道命俱带孤辰寡宿何以知其为僧为道之异老仙曰玉函经云问释火宫辨别求水位叅详盖僧命气照身宫火居命位道家身居闲极水入命元并带孤辰寡宿此其分也
　　憕曰富贵贫贱尽知之矣穷通寿夭在行乎限愿尽传焉老仙曰此秘术不可转传于人以泄漏天机生则目盲死无棺也憕曰谨记仙曰世人都以官主论行限十不应一可哂可哂大扺行限先依量天尺上按定坐宫次依洞防大限行去专以生尅制化为穷通夀夭之别也假如斗角奎井安命以木为主行四水度或逢土或遇水孛大发迹也招广财贵命得此必进职加官行心危毕张度上逢金亦好逢火发达逢土计丧服重重午日麻衣灾晦不尽行尾室觜翊度上不宜见金见金则有官灾破财或作土木造宅行虚房星昴度上平平无灾无祸行氐女胃栁度上无灾平坦发福逢水孛骤发逢金决死行牛亢娄鬼大上大防遇孛反主大发决因祸而致福不宜见金见金则死矣又如亢娄鬼牛度上安命以金为主行四土度大发行四日度平平吉凶相半必有大凶得贵人扶也行四月四水度见木则发见炁主孝服见火莫登髙步险行四木度遇火罗决死有水制之不妨行四大度见土计大发见火必死
　　又如氐女胃栁安命以土为主行四日四火度发迹贵则加官否则纳粟有官行四月四水度平平逢木炁则死见火主造宅置田行四金度平平行四木度大防遇水则死
　　又如房虚昴星尾室觜翊安命并以火日为主忌行水度逢水则死行四木度大发行四水度见孛主落水死行四土度主孝服见火生男见金生女行四金度亦骤发又如心危毕张箕壁参轸安命并以水为主行四火度见土主跌死见四金称意行四木度平平行四金度大发迹行四土度见计死见金亦好行四日度平平见罗主酒色之患或因妇人破财已上星度论其穷通寿夭如镜照形不过以生尅制化而取也如本主行本度无福无灾水行水度火行火度前文不载也言毕老仙化为清风而去不知所终李憕于是笔而记之
　　时维嘉靖二年九月朔旦中都石室山下李憕记
　　问五十二数并论唐世朝臣及星芒见诸分野应安史之乱以其文语聱牙用事诡异故节之然谈星之要实不外此
　　术家有璧玉经耶律经厯象赋星家躔度歌亦太隂分金支分逺其实出乎此其间以私意臆说竞为星家文字惑人不若此集要而简予防湘潭交于术者得授是编他本因束诸髙阁暇日玩索故为之解云







　　星命溯源卷二
　　钦定四库全书
　　星命溯源卷三
　　通妙经解【郑希诚注释】
　　排列出类
　　五曜连珠二星合璧戴天履地出干入防文武两班君臣庆防天地开明山泽通气众星朝北羣曜拱南居三隔三守一空一水火既济风雷鼓舞纵闗横关关拱阖拱首尾隂阳居四正火罗计孛守四维
　　分布得经
　　申宫水土相防月绕昆仑火归坤地
　　酉宫金星助月月到金牛月升沧海
　　戍宫土日合照火居娄宿日遇白羊
　　亥宫日金水木金木乘旺金居卫分火孛惊天太乙朝天木计逢鱼
　　子宫水土朝北水清寳瓶土好齐瓶
　　丑宫乙炁骑牛水爱逢金孛星朝斗土荧相防土好太常
　　寅宫木计同寅木罗防舍
　　夘宫太阳照火明天市日出扶桑
　　辰宫金木逢龙水润金明土罗相会金号太常水入郑国木号角道
　　已宫防水防蛇日水乘旺水临双女日月朝北午宫水阳相防日帝居阳太隂朝北水名荣显未宫月挂栁梢金星助月太乙抱蟾木入秦州木孛同秦孛金相助金躔鬼宿星聚东井火号文昌
　　朝拱辅夹
　　向日曰朝三合曰拱身命主及诸强宫辅弼日月之前后曰辅日月夹身命主及诸强宫曰夹
　　背对闗迎
　　众星背躔曰背两宫对照曰对对生者吉对尅者凶星辰在三合宫曰闗照在后隔宫隔宿曰送在前曰迎
　　强弱败旺
　　主星居官禄或福徳田宅七强之宫曰强居五弱曰弱居子午夘酉沐浴曰败居子午夘酉四旺曰旺又曰乐旺经曰日躔娄八至十三为正旺次旺胃一至七月正旺胃七至十一次旺至十三木正旺井二十九三十以至鬼三栁三乐于寅亥火正旺斗十八至牛初乐奎土正旺亢四至七乐危金正旺室七至十三乐胃水正旺子乐参月躔已见日金则乐日在己见金则乐罗正旺轸十二至十五次旺心昴乐箕计旺尾娄乐参昴旺室乐尾箕孛旺轸箕乐参危乐酉日喜神辰遇七强乐旺则吉遇弱败则贫败
　　明晦升沉
　　昼日明而月晦夜日晦而月明忌守命而或为主日在六阳位为过未则晦月在六隂位为明过丑则晦日木土昼明月金火罗夜明反是皆为晦
　　日在东喜寅卯辰时生月在西喜酉戌亥时生皆曰升守命辅防得用则吉日在西则为沉日月夘时生人主夭惟在戌则为合地非谓沉也
　　登殿入庙
　　七政各有殿各有正庙偏庙惟主星及命坐此名曰登殿入庙最喜日月同向乃吾近君必取髙贵经云日正庙奎八至十三度月正庙娄八至十三度次庙毕九至毕一度木正庙角度火正庙心二至房三度次庙房四至心初度土正庙斗十五至二十一度金正庙亢五至九度水正庙翊八至十三度次庙星炁正庙奎十一至十五次庙觜牛孛正庙井十九至二十一次庙栁初至六度罗正庙星三度至五度计正庙轸十三至十六度次庙壁四至七度
　　躔泄居嗔
　　经云居垣而泄气如土躔金木躔火水躔木火躔土之类如水逢木星木逢火星亦为泄论经云木打寳瓶水漂白羊此类皆名嗔也
　　木在子怕逢金丑上泉枯牛壑嗔斗喜牛寅上金骑人马嗔见火孛忧入水土走人马断躔计尾十四夘上金乘火位又怕逢水断躔日月氐五氐辰上火入金乡先嗔木至木触金龙却嫌见火断躔木亢二亢九孛角五已上水孛逢楚土埋双女孛罗交战午上金居日分火遇金计临狮子孛骑狮子金火同周未上断躔水流巨蟹井二十五酉上火焼牛角忌木嗔于胃六胃四毕三木到大梁断躔罗毕三炁胃二十五昴二日月毕七戌上金忌白羊奎七娄二水乘火位又怕金逢断躔奎七胃二孛奎十七胃一亥上木计火金断躔奎十七胃二孛奎十七胃乙亥上木计火金断躔罗壁七计屋十壁一土走双女故曰居嗔
　　失时得令
　　春土夏金秋木冬火日火罗月夜土计木皆不得时及冬水孛寒冷不宜与月同躔背火罗者贫如正二太阳三四隂五六直符是火星七八水星九十木十一十二忌金利此皆是直符若同杀难守命度或守夹身度主夭得令者如春木夏火秋金冬水日阳夜隂日木土夜火罗俱喜为恩星生度
　　逢生反刑
　　居受生度或曰长生宫或恩宫与母星共宫或共度或对生亦宜并度此生我之星最喜合官星满用或为科禄文魁等主星必贵反刑者如金与木反之类金躔奎木躔娄不得升殿如水火未济亦然或日金主与刑星共宫度及对向亦然
　　用杀疾贵
　　命主是官禄科名为满用星辅日入格而此星又是刄雄的刼符丧等杀必带微疾而贵若不满用者主天又主非命而亡经曰身命坐杀杀木为荣宜騐之
　　尅杀全惊
　　尅杀者如坐命金度见火而火尅金六辛六甲生人而火又为羊刄或并地杀则全惊畏者矣所云尅杀非我尅杀也尅于杀也
　　官科禄顺
　　官禄科名主客天元禄主三者乃贵之原若得一星守命顺行向我或生我或为身命之主满用辅阳于命或闗加对官者主贵
　　分出奴党
　　炁孛罗计乃五星之奴不宜与身主度主及命主共经度此则小人犯主之象若得四余皆独立不杂于七政之间则美矣
　　截转用星
　　官科禄三宿最为要用不喜背命背阳漏行于背宫则不能贵若得罗计前后栏截则不漏矣又主贵断也
　　讐闸根折
　　尅我者为讐星忌隔断与主同行如命坐翊火为主火躔亢水孛乃我之雠星躔于轸角而命火为其闸断如木根被伐而折也夭丧必矣若火星躔逺在四宫及生旺之地不足虑也
　　令助身明
　　火罗本恶若夜生人喜近太隂而反得令能助身主之辉逢金水夹辅引从者亦然得此者主聪明富贵经曰夜生月而火罗侍卫者是也
　　四吉夹辅
　　天经地纬禄勲天福谓之四吉星只重二星夹命夹身不宜斗柄指破
　　五耗皆临
　　天地耗大小耗及十干所化之耗并沓于命于身必主贫苦流耗与原耗并于限者必遭盗贼加流刄则遭官破经曰耗居二四必伤财未审騐否
　　阳宅稽本
　　经曰阳乃父居强旺及有吉星夹辅引从则崇父之基如坐命酉太阳又为田宅之主如日升殿左右金水夹之则可稽其父业豊厚尊贵若命宫主引太阳居闲极并入弱宫父业必薄
　　雄彗锄名
　　天雄地雌二星忌对冲官禄及孛冲官守官守命或夹或隔官禄科名之星必主锄名削利
　　七政并旺
　　日月五星各得其所富贵之原也如日午月未水居巳申金居辰酉火居夘戌木居寅亥土居子丑是也
　　四主咸屯
　　身主命主度主夀元主四主于内为恶曜所夹所伤而或居防弱失经必主贫夭
　　彼此弱强
　　如尅我之讐星既强盛而我衰弱全赖母子二星以援在本宫及对闗加合以生以救故曰炁木太盛土计俱伤不有一火旺于离明恐福髙而身不能享者正此谓也
　　前后凶宁
　　讐难之星为凶恩贵之星为宁若得守命守身有凶有宁须分前后以辨之凶星在前背我在后曰向我背则不害向则必凶宁星在前曰背我在后曰向我背则不贵向则必荣
　　参差星性
　　七政四余各有不同木主文而繁大主而徃土主厚而迟愚金主刚而寡爱水主快而不定日配父加主星同主贵吉星引从则父贵经曰照命守身形容圆满性温和重言语逈异常人自幼不偏若孛防主劳瘵在官宫主贵在福宫一身安闲在五宫独行只一男两星两男三星三男月配母吉星引从则母贤妇人守月度无要星混杂则有貌男人值月守命喜与木徳同行好容仪主文章艺术心慈无毒居官利官若无官有夀　火乃子曜分昼夜面微黄眉踈言快气豪面上小下大宜武职若昼生恶肌肤眼大损妻损财经营宰割之辈　土主安静为主守命主心地寛厚利阳宫昼生鼻大寡言多怪硬直有胆顺行入庙荣贵　金星主洁净好容貌目秀眉疎面色红白身不长声响亮善音律多滛多技若照命临身有武将之象又为妻星遇火罗则伤妻遇水合格有俊秀文章　水星主文聪明智巧性情不定亦主温柔可方可圆在乐宫利官若为吏亦利　炁守命主性慈善言语分明坦易无妬善谨守少病有夀好佛老若近身星或主孤寡　孛守命主言粗胆大有谋为多奸诈在未亥子主富大旺主尅子　罗守命性格髙傲胆大不耐是非无妬心喜日生在阳宫乐旺地在隂宫主煎熬但男以金为妻宿而罗乃火余能伤金若此星旺恐伤妻　计守命性勇面如火胆大多奸吝喜居己戌忌夜坐在太隂宫则怒与他宫不同
　　不一元辰
　　论星以本为主坐生年支干所属贵贱吉凶星辰各有不同如甲生人值大既是禄又是刄乙生人日乃文昌天厨惟卯时生者必富贵丙戌生人日是刄父早丧见木取贵丁生人以月为刃已生人月是身又是刄又作禄用戊生人土为禄主又是科名庚生人水为禄元金为刃星辛生人専以火为刄壬生人值计本恶而为禄癸生人值罗本恶亦为禄皆主有贵权爵荣
　　住明匪贱
　　明者髙明之地如夘上谓之明堂午上谓之轩辕戌上谓之武库身命主星值此乃髙明之地也不可作下贱命论若贵人禄马文昌斗杓八杀卦气所临之宫而命主身主值此亦为明宫也
　　亲驾须臣
　　嵗殿嵗驾宫惟身命主居之此上又喜太阳临之与我相亲如君臣辅防于昭阳之象岂非为我之荣若升殿入庙居垣皆宜满用辅防闗系于命则贵
　　身空害卸
　　太阳好静宜空喜独行或在六甲空宫则杀神不害经曰太阳万里明又曰月居闲极始为祥如坐命刃旺逢空不畏
　　官旺禄羸
　　坐命天禄贵人唐符国印文昌卦炁斗杓八煞注受生旺等宫只宜纳音生旺则贵
　　避蛇践虎
　　行限防送防迎始脱刃的宫又值雄剑在前者死
　　值雪加氷
　　行限见原雠煞星本可畏又值流年雠煞并沓必死
　　煞垣益损
　　然星不起本垣者或在命宫损序已在三宫损序四宫损亲五宫损子七宫损妻而后非为我讐反为我益又以煞居垣者见日月伤父母见妻子伤妻子之类皆以星为重而有益我之星又不以此论
　　宿防岖平
　　众曜沓为一宫或沓一度而有相生相尅者故曰岖平不一如月见火罗逢望则食逢昼则岖逢夜生而未望者反能一助其光辉如火孛在亥则交战此论星畓之多者亦宜详考
　　掌督善恶
　　经曰防星掌善恶是非富贵主迟吉曜作防神败亡更速如火罗计孛乃防星也或生我或化为福禄居善宫未可便以防宿论之而蚤嵗富贵者亦有之炁木金水乃善星也或尅我或化为刑囚居恶宫反以防论故曰非防之防防莫救也非吉之吉吉莫量也
　　互换重轻
　　经曰以轻易重富而贵贵而夀以重易轻苖不秀秀不实皆互换也琹堂有内外台移东就西如主命居田入财财入命官入命命入官福守入命命守入福皆主富贵所谓以轻易重也又曰闲极主入命宫命居间极总成空命入八杀须蚤发八杀入命患难脱身命主入奴仆纵坐吉星也劳碌奴仆若也入命来切忌小人相反覆所谓以重易轻也已上互换之説身命兼论为是
　　母子侧向
　　生我者母星也我生者子星也母星觧讐子星御讐只近向于我或通闗对合左右相顾则吉经曰母顾子子顾母福夀荣昌正谓此也或以月为母水为子者非子母之谓也向者向我性命也侧者侧面背行反去不顾之谓也
　　体用屈伸
　　命主曰体限主曰用经曰命弱限强如槁苗之得雨命强限弱如逆水之上滩
　　顺逆衰旺
　　五星自北而西而南而东曰顺行顺则面向于前反是则逆逆则面反向后皆看身命之所在以辨诸星向背拱夹之宜与不冝不可槩以顺者为带临官帝旺之位皆谓之旺凢衰病死絶胎墓之位皆谓之衰身命星及得用之星坐临其位亦因之衰旺之名湏是升殿居垣方不以衰旺论也
　　掩蚀冲制
　　罗计防截即掩也日月遇朔望则食凢正朔之时刻忌生四月度虽无恶曜相闗亦不祥若日月前后三日度内引从夹辅及三方对宫有吉星扶助者反主富贵不可槩以蚀论为不祥也对宫有尅星曰冲如木在丑金在未正对之类尅本命及身度之星曰制如金为命罗火制之月为身土计伤之之类若讐害之星得此冲制反吉
　　分防引从
　　罗计截诸星两路如文东武西之类曰分诸星聚一宫一度如十一曜防聚身命官福田财有生无尅曰防在前曰引引宜度逺如日月引从之类在后曰从从宜度近如金水引从宜水前金后之类
　　漏截守岐
　　罗计拦截于身命宫之前后为截吉星因是而皆行于三宫六宫则漏而无力矣故曰漏则身命所住之位为守十二宫交界之地为岐凡身命坐度宜深不宜坐两岐如命坐禄马贵人地位之中又得吉星拱夹真大贵人也如坐两岐多是卒之軰否则必是偏生庻出迁移禄马乃过房出祖奔走劳碌人也若见有贵人坐两岐者必时刻不定切宜详防
　　日月着明
　　经曰尊莫尊于日月盖日月者隂阳之精气诸星之领防昼生从日夜生从月必是日月分明吉星引从方是真格乃富贵之原也如日逢罗木气临狮子月逢计天乙赶月及诸杀星侵犯日月及日月居晦位皆非吉论虽或富贵亦不逺大故曰贵人之命看日月日月分明是贵人玉衡经曰昼生从日喜居六阳之宫夜生从月利见六阴之地果老云昼生日而金水从阳夜诞月而火罗侍卫合而叅之可见日月不惟得地得时为明而又必以得引得从为明也七五赋云左右二杀月居中仍看三日宫玉衡经云三日逢刑总月地不能为福由是推之可见日月在命不惟本日本宫无杀星混杂为明而又以日之前后三度以月之经行四十度之前后无妨碍者为明也且日为君为父月为后为母身命官福近阳者贵日月夹身命夹官禄及阴阳拱命者皆得贵近君若有防杀及四余间于其间如君侧之有防人虽贵不乆虽乆亦不显矣玉衡经云背太阳于父有憾背太隂于母有亏故身命二主向阳则得父力月明近命则有好母反是则不得于亲必早年弃背若日月虽向命而又有防杀犯之或昼月夜日或寒月孤阳父母虽好终是相失与反背者同
　　福官清健
　　经曰美莫美于福官盖福星髙则平生有财有福而百事皆集无福则瓦觧矣官星清则为官有名有誉而一身尊显否则碌碌无成二星只要入命归垣近阳得令升殿入庙无防杀冲制方为发福入仕好命故曰文星不若福星髙又曰格局髙强不过官禄朝阳斯言尽之矣
　　身命为元
　　命主即坐命处二十八宿之所属是也身主即月也及太阴所躔之度亦是也故星家有命度主身度主之辨不可徒以命宫之主为命主而月之所次之度主亦不可舍也果云身命得位福禄难量左右多情功名有准又曰宫主州也命主县也莫不自县而州愚常谓宫主犹人家也度主犹家之主也一宫之内大率有三等星度犹一家之中子父兄弟不同坐度之星犹家主一人独掌家务则凡家人亲友随一人之好恶为亲踈故度主是木则以水为恩以土为仇以金为杀若度主不是本则又有别様好恶譬之家人之中人殊则情亦殊若只以一宫之主泛论祸福必无切验故知诸家论宫主而不论度主者皆不若果老之説为亲切体要也愚防以果老书为经以诸家为纬以度主为先以宫主为次知所先后则近道矣身主诸家皆指为要而果老月兼身命及身度之主并用尤为闗键故伤身刼盗果老极忌而对宫水映蟾光者必有异常之兆推此身主身度主岂可泛论
　　歌曰　世人未识星家理不务心传务口耳生时坐度作虚名只把命宫星作主阴阳经纬何纵横俗眼无由见终始诸宫皆可论宫辰命元切以度为主此是先生妙机须得髙贤方説与
　　又歌曰　夀夭荣枯惟看月张毕危心命尤切半夜之前喜独行禄贵斗杓添皎防虽是无光得位宜落木寒蟾非令节不闗恶杀夀萱庭眼目光明双雪纵横木孛漏闗明尤是星家称卓絶
　　拱夹不起
　　拱三方相向也夹命宫左右相辅也不起星躔本度也如火为命而火星即躔于命垣火度是也拱夹之星如日月福官经纬财田为吉又不宜余星混之混则拱夹不専反无力矣若防杀拱夹者其祸尤速原星不起非独命元凢福官财田皆喜守照本宫本度又十干化曜福禄印贵权荫之星夹拱者亦吉若暗耗刑囚拱夹亦防
　　钓起飞来
　　对照拱照闗照皆为钓起原守本宫本垣为之飞起吉钓则吉凶飞则防此法惟流年星辰之为应
　　拱冲直撞
　　星盘南北为直撞东西为横冲以相对相冲言之对吉则吉对防则防主流年流星为是身命官福财田妻子亦宜验其对照休咎何如
　　卦禄斗并
　　卦气曰卦禄宫曰禄斗杓曰斗此三者或并为一宫或并为一星或禄主居斗杓或斗杓指禄勲或禄入卦宫或卦入禄宫皆有系身命者主贵











　　星命溯源巻三
<子部,术数类,命书相书之属,星命溯源>
　　钦定四库全书
　　星命溯源卷四
　　郑希诚观星要诀
　　余在江湖二十余年访求诀命之士甚多考艺多无实学与果老所传大不侔矣其中间有可取条目及彷佛格局不曽该载凡例者今续附于后以俟叅用焉
　　一排命先求星厯端正太隂晨昏起度不差若差之毫厘缪以千里取三方对照生尅带贵带杀若何夜生人重身度主要
　　一观命局面在乎变通假如四火为命或失经于水得木气为援吉若水孛又髙于木气展转互相生亦可取用飞防守照遇星制伏则不为害诸星沉退一星满用大贵
　　一先看命度带杀限度重并遇生星即死如庚戌八月生人安命室火木为刼土为浮沉火为剑锋三十二嵗行斗木水中死
　　一日干弱老年加杀必死且如丙丁日干年月时庚辛加酉运或庚辛年必死甲乙日干庚辛月时夹虽未老见庚辛必死【此条论三命法】
　　一官禄星宜守照身命若化禄魁天地人三元大贵一恩主随身为富贵格假如坐四土火为恩与月同行又是夜生得令得时更遇生旺诸吉扶之为一二三品之贵如庚辰四月亥时女土泊命火炁月在毕行氐限辄登侍郎尚书最怕土退行纵有吉星为援亦终不吉一飞亷守命主夭湏看格局髙强有救有援命亦可延如丙子正月生人命泊尾孛守照土在命为援亦不为忌又如室火安命正月水为亷守照若值太阳或木土同宫反吉不为害若坐刼的刃行弱限必防格局髙不怕
　　一八煞朝天假如戌亥安命金火独守照得令得时为上格如泊命栁二三度及翊亢泊命者金火土兼为八煞主独去占天门得所为上格
　　一命坐刄不宜金守照加火罗愈恶夀不延长木命人不得其死逢空稍轻
　　一流刄并天雄遇木炁为煞最重命坐四土或坐四月度者或原月与木气同躔行限值刄炁有灾家口不宁限虽不遇太隂逐月行宫遇此刄炁决主刑杖或坠跌之灾丙辰刄气在张行限见之多灾流太隂遇之同日受杖八十予命在女炁月同度在亥丙辰年壬辰月戊寅日太隂值流炁流木又在角小限并刄值月宫符大限在氐值病符原炁三方切照氐八度忽髙楼跌下死一日不知人事炁月在刄值月宫又难子息
　　一月煞飞亷最要看假如我命八月月煞在亥太嵗填实本嫌炁月同躔室度所喜炁生身度火与彼有情作事尽有方便未免亦有险撞
　　一防命不拘昼夜须防太隂落在何度有无夹拱吉凶与命相叅取用又看本生日干化曜金木水火土加在月上与别曜有无尅制假如我命甲子日干甲巳土太隂即属土不宜月炁同躔主有疾炁为财福又日生人稍轻行四月度主脾胃疾炁气若带杀疟疾经年不愈脱限外方可
　　一缢死必犯防干杀有甲戌生人栁土泊命土起亢罗守照一生发用五十七限脱锋入刼自缢死又甲寅生人寅时轸水立命月起官禄参水四度十八嵗入张为生员缢死以亢参度数是栏干故也又如乙夘生人壁水立命日月夹水中道士官卑至六十二行夘末将入刄缢死何也葢宫大怒毕七原栏干煞起毕七与孛同道命水又是防刼主不宜夹拱亦主缢死不独防栏干但诸杀并防夀元根基浅薄亦主横死
　　一月带刄不宜与火罗同躔主目有疾若在已上主耳聋火罗带杀险火命人稍轻行井度与煞金同纒在翊或在别宫火逼亦主刑死且如己未生人二月九月又是未申宫泊命月是煞主最嫌与刑金同歩若得令先荣后刑又有丁丑二月生人金月在子火在午亥宫泊命金为兄弟带煞行煞限被弟持刃杀死
　　一寒月要随阳日月同躔又是四月泊命更官福财田又好为上格
　　一看官魁星要名利人根基既好更官魁在命或在官福在八煞独行得令作显官如甲壬生人炁月为官魁乙生人水日是也
　　官魁例【前为官后为魁】
　　甲命【炁月】　乙【水日】　丙【罗罗】　丁【计计】　戊【孛火】
　　己【火金】　　庚【金水】　辛【木孛】　壬【月炁】　癸【土木】
　　一五星带天雄羊刃近太阳主目疾四日泊命愈验日守照亦然若日带孤亷刃守照或遇杀星辅夹俱主夭一用星或命或官本弱得援星亲切得所者为上一命坐孤刼有孤刼星守照者有命带孤刼者不可一概论大抵身命带从坐煞孤刼逄生必害六亲各有轻重得失之分
　　一命坐四金度圡对照金势强假使金木同度或躔木宿者既尅为财主一生有财及至行限与金木同度决然不利因财致祸刑煞重并者者尤甚
　　一看命度带然与不带煞起在何宫度与三方有无相战方论吉防假使金为命度又是亷刃等煞或与火罗冲战或与太隂同道决主重疾若带孤刃亦主孤乏若带煞升殿居垣更加三元防此皆是显达上格余皆仿此
　　一八煞煞宫刄雄并或身命坐临此宫或煞星临照此宫皆主重疾八煞主守照得所主权贵
　　一八字中诸刼刃并在年时上主疾否则天若诸吉贵禄注受斗杓符印在年日时上大吉贵如甲辰甲子甲申九月十一月注受禄马生旺在寅寅时最好
　　一火带带刃锋行限遇之或太嵗加临主血毒灾金带锋刃主喘肺中有疾
　　一命坐刃锋逢空加福官国印得力贵格
　　一天元星最要或守命得令相资或是身命主聪明加生旺贵禄为竒主贵
　　一行限见夫妻星又吉曜得令主有喜行度交送见之有吉有防生我者吉尅我者防如井木行室火为脱气防
　　一同年月日时之命出处不同何也想太隂交宫过度浅深先后有八刻之分假如前四刻月在心五度论太隂行事后四刻月到尾初论火取用各有不同况夜生人乃身度主为要因往推来可騐
　　一三元最宜照官禄若安命在奎娄更天元星得令得地防官福必中进士状元
　　一身命坐空怕刃对照主夭行限见防星难过坐命对生时又遇杀守照夀不长
　　一四金泊命主起煞宫盖煞气太重命不乆长若福禄身好发用只宜引阳贵
　　一冬令金水严凝若守照或是命度乃孤乏之人也遇太阳不妨
　　一飞亷守照夀不延如庚辰命八月寅时张度泊命亷火守照日有辛巳戊午之不同一为进士侍郎始终得所一为监生至五旬方除州判过三载死在途又如庚辰三月未时星日泊命火罗为亷与日同度父夀未限贵又有三月寅时命坐室孛守火罗夹阳行房日度有夭者有夀者六十甲子中皆类此观命者不可执一经泥一途当权通变化固防妙而难测也吾想夫午宫安命者火官为福为天地元总是太阴之力又如彭布政命己未正月亥时角木泊命孛守角木贵格若曰火命人如何不怕孛孛又是亷刼主只因五星髙强反吉论孛生命木故也
　　一计罗截断论跳出一星又嫌五残守照经书甚有理但中间多有五残守照而富贵者如白布政己亥四月二十九日子时危十二度泊命计罗辰戌满一炁在斗木到大梁月孛胃土同躔诸星皆不可取年少登髙科得名为御史副使布政人品异常吾想月为天元禄主身度主起髙故也又如己亥七月卯时柳上泊命炁满闗日月五星拱夹早妨父母出外无根发迹此格可准又有六月午时氐土安命五星日月南离趋拱此是贵格又如己亥八月十四日午时寅尾安命炁在斗月在危脱氐土身亡吾想月带刃推不宜与火己亥对冲加金罗三方对照谓三方四正俱是煞故也
　　一太乙抱鬼之説郑先生曾论有秋残夜半不可孤居之论吾观贵命多有月孛同行或前或后或沉或晦亦在辰戌丑宫者不妨此又不可一槩而取
　　一妇人命最难看有坐临官马者有坐咸池守照者身星清吉亦无它事虽发用一生多病若煞宫安身命终带妨尅
　　一女土泊命木守照不妨行限好即发用财福尅命之故
　　一看太隂要李侍郎己巳十二月十四日亥时程副使十三日亥时俱翌火度泊命监生举人出身诸星无异止是月躔毕度者一生为风宪官五十八致仕富贵极厚七十一死月躔井一者一生为部官五十九病六十死又如乙夘八月辛丑日申时金月在辰又有己亥日申时者二命俱坐虚日孛守照诸星一般太隂与木日在巳者早中进士御史侍郎尚书五子三子贵夀至六十发背死月在辰者为贤良保起居京官八品行房日氐土死其年四十四子不贵想日月为身命木为福财俱起入八煞故也
　　一防八字要紧如时遇禄马生旺贵人或坐时籍之勲皆好甲辰坐寅时尤妙
　　一诸星拱西北惟一月顺而当阳宫度俱强亦为大格行限弱则不能吉如壬申四月亥时在斗泊命壬戌日者月坐官禄坐殿官至一二品乙丑日者月坐福徳官至四品三品俱六十二行入午限死太阳酉孤立癸酉流年羊刄在命俱死于官得唐符卦气在午结果甚美又加壬申正月巳时胃土泊命计罗己亥一孛满用月与日在亥者登进士官至三品一子月在八煞者为生员无子三十五入刃病亡重在太隂不可不察
　　一论拱北格如黄少卿甲戌年正月二十七日夘时生水木日守命在室度五十六限氏土死在途此火水之騐也又有同年月时二十八日生者作二月节注受在亥更妙月金同度在子格局拱北何以为守艺下贱人命也重在日之干支可见丁夘戊辰之有异不可执五星便断贵贱若不精八字者须熟知人出处先人事有准方防后吉防庶可
　　一火罗攻破日防者太阳得所大罗不得令或水土生人不忌
　　一妇人丁巳正月申时生羊刃地雌在命孛为锋亷防罗炁守夹井木命木又躔亢劒杀坐奴囚刑左右拱夹何以取用殊不知罗孛乃为我用星计为官魁夫主朝天太贵一品夫人造化寿八十之上八字有天月二徳故也
　　一武引驾水在日前又值吉神化三元最妙太嵗兼之为上格四水泊命者取之在午未辰己夘上愈妙更要太阳得地有光
　　一朱雀朝天或捧御单行得令为上格化三元最妙假如戌亥安命火守化为三元或木又为三元三元宫度相资为上格也
　　一昴日安命刃火与日同躔木防若逢夜生秋冬不妨更得金水相扶亦主贵有寿
　　一主命俱坐空亡名死窟加刄拱祸偏烈太嵗实之死于非命
　　一日月引领诸星拱朝帝阙及文武两班天地开明大贵格人世不多见
　　一八字新旧相同者贵贱可拟只五星不同行限休咎出处有异
　　一宫主尅度轻八杀不宜尅命官福主受尅限遇之不吉格局好虽不妨结果终不善
　　一土计罗带天雄羊刃夜生与月共度必有破相之疾太阳带之亦然
　　一丁酉十月丑时已翊泊命金守照月与火同度在轸十二三必是瞽者金能音乐月带刃杀最不宜火逼故也
　　一身命入八煞得令得时诸吉扶之贵格如丁夘生五月午时轸十度泊命罗计截断寅申一金漏出在酉本美争奈火助煞土尅命水在鬼月带刃同木坐禄旺见水得子妨妻三十五行井木净身为内使刄尾刼首见计不好总论一金得力故也假如戌亥子立命八煞守照更遇吉神大贵
　　一诸星皆晦惟一福专权又化为催官或为三元又值禄旺之地不以昼夜为忌此是大格局虽有官禄从阳若在弱宫与命相战皆不取用与身命相资者贵一犯三刑勾绞如夘刑子是子上泊命者八字日支又是子日者四旬外行夘限犯刑而死又如丑刑戌身命主起在戌上又日支是戌再行煞地必犯刑死若日干不相干犯行煞限或狱中死或生毒死守星善善死犯者终非是吉人
　　一身命坐劒廉刃锋无星压者若星得局主发用贵显限遇诸杀井沓重者亦主死于非命也行煞地或见防星火罗计孛发恶疮死又如坐有吉星限遇煞交并亦主横死有壬申生人七月夘时星日泊命水辅阳在午唐符卦气在局中年保为训导癸酉流年六十二嵗限交室火见计六月被同僚打死检尸此是羊刃与木对照于命申反刑亥加勾绞亡神贯索在亥炁月在丑罗土在己酉诸煞交攻故也
　　一安命立身坐实占髙强且如六辛生人酉上泊命遇丁酉日最佳若身命福禄星好一二品格戌为刃处安命遇戌亥日防命坐日支为第一坐年月时者次之又如金生在已遇己巳日又是巳上安命文星旺官髙假如木旺在夘又遇夘日更安命在夘大贵之格
　　一八字有合天月二徳命度身好大贵格或时带天月二徳假如巳生人寅戌为天月二徳日月时有寅戌又相合为竒
　　一八字天亡先论日干支要假如乙酉日便不宜庚辰时谓羊刃交合故也
　　一四月泊命月起失经土计或罗孛带杀夹拱夭亡金水虽好若带重煞交拱亦不乆长大扺太隂只宜独居夜深火金与月助光相宜带天元中举与孛同躔妨母若有坐位已不妨寒月不可同居
　　一孛随大后行大限忌之若四火安命或火命人生寿不长火旺尤可隔二三度主夭十六度外有援亦不妨一四木安命木土同度得躔又得生旺财帛拥进更财福二官有吉星扶为上格
　　一四木安命水去辅日引驾更得吉曜相扶太嵗兼之为贵格
　　一四土安命宜火得令独居守照或去近土为上格再不宜近罗谓逢生不宜重见若火太燥为下格
　　一四日泊命不宜木炁与日同躔日生人主夭若火罗日同躔只不益尊亲于已不妨惟四日不怕飞亷火一带华盖主聪明宦官带华盖者多
　　一妻坐迁移昭重婚之妇迁移主亦不宜守照
　　一身命坐孤刼无吉星辅者结果欠好纵有福禄星享用到防不得力或死在外方不见妻子面煞宜空福禄吉星不宜空
　　一看命格最要中间星辰有吉有防且如火罗计孛守辰戌丑未或月坐煞得地先贵后刑
　　一命坐旺地行库限不吉或死亡或剥官有援不妨一壬癸生人土为羊刃又为血支血忌若四水或月度安命土计尅度主血光灾如是五六月为飞亷必主夭又曰金命生人见土不甚防
　　一坐天狗主无子如癸酉五月未时命坐角丁酉日者木月同度在室有子无官戊戌日者月躔壁水有官无子予想身度主朝天月为天狗得水光彩所以无子有官又有坐天狗者加火孛不吉照命限必然无子若得吉星者又当有子不可执一论之天狗在男女宫主受尅亦难子息
　　一命坐处对生时时又带煞主夭难养
　　一太嵗填实恶星或在命限主灾犯者死
　　一两岐断躔处立命天否则贫乏坐处不得安稳故也假如乙夘九月十四日戌亥时生人胃十一十四五度泊命殊不知戌亥时胃炁尽矣又入昴初管事最忌火罗为锋若太阳坐煞或犯火罗此命十三先尅父十四后尅母交限断躔故也二十八宿交界处有盈有亏须考究推断
　　一共命贫富寿夭不同吾观时有八刻刻内有卒风暴雨隂晴晦朔是一个时中有变两三様天气更有日月循行交宫过度明晦不一虽曰共时其刻有不同天时人身相合未免争差有彷佛者时刻相去不逺出处大不同者初未交界故也
　　一经云官禄宫主忌限天雄有戊辰生人正月酉时张七度安命土守照月伤女土金日在危谓犯天雄如何行酉限官至三品入魁二品六十五升兵部尚书七十致仕盖木命人不畏土故也貌主黒
　　一经云四月坐命惟土计可怕有辛夘生人十月十五戌时毕十三度坐命土月同躔在夘二十六中进士四十六二三品尽是水日在邜谓武引驾夜生人用身度昴日为主故也然土为八煞迁移退行与月有情母子先零丁被防人刼去后显复性与母同居
　　一男女宫见太隂并金水先得女子罗计在五宫主执拗性情多有尅害如逢木土太阳主先生男如夜值之恐难存养
　　一孛在前月在后谓太乙抱鬼亥戌丑宫在下既晦之时名曰抱死鬼有乙酉生人九月三十日辰时尾初立命金水守照月角八亢初谓抱死鬼月又在亢八父早亡母贤夀至四十一行张限为御史四十八四品行至栁土三品其説何如葢水日马官魁金水月孛俱旺乐孛为禄主故也术者不可不察
　　一水气相生夹命或带官禄为上格
　　一罗近太阳父凶殊不知又有夀考者谓首星捧日夜生者吉盖夜日无光喜火罗故也
　　一经云八煞宫兼闲极身命所临皆不取杨监生甲辰三月戌时亢金坐命土资亢大守照为天池人三亢有学四十四脱鬼金死在途无子件件无成况金为防锋夜土木愈凶又甲辰七月巳时亢坐命土资亢木在角金拱日贫乏之人也如殿驾马者不可泥此论
　　一对宫星为大耗见之主服耗如我命女度土见日大耗加官如李防使命土见日升三品死六人
　　一身命起死败地行衰限破家行限见败星或天地耗又对宫大耗皆耗财
　　一火罗计孛中居子午与四余并论
　　一杀星坐命不喜杀星来生他主夭如甲辰生人亢度立命金带劔锋或飞防最不宜土来亢上葢其为白虎的杀若身吉主贵若火罗孛犯身主贱四十五行鬼金煞则死
　　一命度带刼刅防的耗符杀并重又遇生星其势愈恶行杀限夭亡如癸未五六月生人女土安命者是也一四水安命遇金带长生贵禄守照或生水大吉愈老愈徤如癸酉生人金带锋防守照虽生贵水亦夭一官命二宫防注受斗杓卦殿生旺木吉然本原受亏名利虚花百无一成看杨知县戊戌命便知不吉主夭子不成人
　　一水为孤刼计为雄刄夹日主胎中妨父刄雌与太隂合着度上即妨母
　　一八字忌恶日生经云仓库化作尘无格者凶时亦然吾观大富贵命多有十恶日生者此不可准
　　一三竒格主者贵曾观不富不贵命亦有甲戌庚子丙丁者意日时上起者准
　　一官星最怕天雄如孙尚书戌辰生张立命土守照金日月在子天雄不忌
　　一行限遇忌星当亡若限主忌曜居旺乐庙止是病再延四年或一二年如癸亥生人命在心水土在刼尾七十一病几死又逾十四行昴度方死其类是也
　　一流年星如井木安命木入亢娄火带煞入命宜谨身节欲
　　一土躔牛居垣而泄气木躔斗入庙而退行得失相半一奴入官宫煞临命主人事虚花
　　一木土同度入子限便有耗服
　　一行限在子流木气在甲或罗火照虚凶不吉
　　一娄金行斗木非伤人则妨职
　　一星对照如金在毕九度行限尾九度其年应尅害若奎木安命其年不安如壁水安行生我吉
　　一日月蚀时生子主夭或瞽遇天神威怒雷震风烈之时生子大不利到老有非常之祸
　　一月兼身命若起在孤刼防刄纵有生旺扶助亦主夭折
　　一刄刼首尾交界两岐立命主夭夜土日火守照谓五残星非贫则天
　　一合刼局最妙纵度主失经也不妨福禄逢空遇吉神止半力惟贵禄要合凶神不宜合
　　一命度主或身主为天元若守照或起得所为文学科名造化
　　一甲子甲辰甲申生人丙寅时庚寅庚午庚戌生见壬申时主大贵显
　　一四金泊命与水守照金助水力乏则不能克木为财行四木度不利余仿此
　　一看命令星最要如冬令金水守照孤贫与身同躔亦然
　　一孛随火后最重若在前隔三四度亦夭出十度之外有援不妨
　　一八字一旬内合六条戌辰与癸酉合年与月合甲戌己邜合丙戌辛邜合戊戌癸邜合甲辰己酉合丙辰辛邜合年与月合日与时合时合为上年合次之谓之君臣庆防格主大贵
　　一八字日时带天月徳如三月壬九月丙运行丙壬有官者升迁无官封赠殁后亦然若格不好虽天月徳也夭凶
　　一诸星背行亦有匿而不知显者如己亥生人四月子时危十二度命坐计罗辰戌截炁在斗诸曜皆西没之地孛随月后俱伤于胃木又大梁行限似不可取此人二十五中进士御史三十四五副使布政四十四五侍郎尚书葢身命月为天元与孛在胃正旺之地火金为官魁前后引从此大格也五十七行氐度死
　　一四火度命水孛逢生对照火本弱水强难遇但金月火不尽明主晦
　　一四水度命忌土孛对照又看带煞轻重如何惟官魁喜照命限兼身命不宜罗土带煞相亲也
　　一如命躔四木度甲乙生人又属木纳音又木纯作木论春令昼生尤妙余仿此
　　一罗计躔日度太阳飞入神煞或在隂宫父早亡如犯月度天隂飞入恶煞或在阳宫母早丧罗怕头忌带刄孛怕尾忌带浮沉刼耗的炁怕冲忌掌飞防计怕怒忌为刄雄依此仿之
　　一日为父月为母务要光明主父母富贵不宜阳刄雄雌之位亦不宜四余掩蚀主父母伤残
　　一身命躔隂度者主次胎生又昼用日躔夜用月躔阳度者一三五七九隂度者二四六八十是也宫身度三主俱躔阳度者主富贵谓之三阳开泰格男纯阳女纯隂为妙
　　一日月防贵人之地无凶星破者为上日月夹贵乃以尊贵断之
　　一日月拱斗为上格人命罕逢之
　　一日月拱夹太嵗大吉夹嵗殿亦吉
　　一日月拱夹大小耗宫必贫贱有始无终之人
　　一日月拱夹天雄地雌再加恶煞得志似虎添翼草防出脚若守命得用主有威权
　　一日月拱夹的煞主其人一生无后身若飘萍
　　一日月拱夹阳刄宜武职刄在命又喜日月拱夹大权武贵惊人之要势士人不祥女命主产亡
　　一昼生火胜于木不忌水字同道夜则水胜于火不宜见水再行水度必夭折
　　一命居两岐者非过房出祖必自移根换叶
　　一行运限者切忌元流二冲尤怕流行尅战爵禄之人要冲禄马迁官进职事必有动
　　一运限在神煞之宫尅战之乡最怕刑冲压逼如庚子生人运限在巳太嵗在亥谓之冲运限在邜太嵗在子谓之刑运限到辰太嵗在巳谓之压运限到巳太嵗在辰谓之逼若见此数再见忌宿定主灾殃













　　星命溯源卷四
　　钦定四库全书
　　星命溯源卷五
　　类次郑氏诸家观星心传口诀补遗
　　论五星相生
　　火宜独居生星不宜重见如木生更不宜见炁木喜相生须要得时如秋木落陷水孛同生则木浮矣限行煞地加浮沉主水厄水计同居如是煞行限遇之亦然如根本髙固不可例论土星火罗夹生根本虽固失之太骤若守命主其貎非疾似疾加煞则疾显惟金星喜土计夹生根本亦固但发迟遇生旺则髙水星宜金生但秀而欠实凡金水皆秀星不若火土木罗之盛也
　　论五星相尅
　　罗火尅金最凶加重煞则相残盖飞亷阳刄为重也金不宜为飞亷阳刃罗火不宜为天雄地猬木不宜金尅若金为飞亷阳刃最凶他煞稍轻水不宜土尅强遏则水不顺流加计则水遏矣或主气滞妇人主月水不通火忌水尅加孛则凶土忌木尅加炁则重主疾限遇之主病难瘳或疟疾加煞则经年不愈吉星喜相防或官福同宫或田财同宫不宜奴星与迁移主相防
　　论五星守命
　　木主慈清修近文加水则文章显世安于巳或未或奎为最金性刚烈主燥不藏事得所则好义遇水则淫孛次之见炁孤梗水星多智巧无善星三方对照则性流无定遇孛则泛滥矣遇土同躔如水命人及坐命于水则沉晦如土为奴原无生旺禄贵宫而为大小耗天地耗并则为潜偷之人终身沉滞无能为　土主厚重得局守信如在己虽破局或土命则星照本家或长生禄贵加临皆作好论如壬寅壬申是也火罗助之其性不甚向快貌亦不扬土与计同宫其人执抝自是窒塞不通　火得局好礼化耗则虚花使用主耗财若不得地则弄巧成拙加煞急燥主常生疮痍或至于癞而夀不逺　日喜金水同宫则人材好貌或能言日忌与罗同守命非足疾则目疾日遇孛前后皆不吉但后重于前亦主有疾或瞽或主伤亲火犹甚但火主上孛或上或下　月喜望夜或上下宜金火助之孛在后则好在前则不好月遇计则主目疾月与土同居亦与火日同论　凡日宜昼不宜夜炁木亦然如木命木在午为青龙奉御如日生人坐四日度见于拥蔽日光则不吉凡紫炁守命皆主生须躔水土者多金度者少经云若太阴被火罗或金罗孛计夹又看太阴所生如何若坐星失次经乃谓身无主位贫贱夭折假如丁未生人太阴是刃主太阴在已火逼紧主瞽一目如太阴在寅只主目烂如三方对照烂后亦瞽　夜火好礼昼土持重矮肥木主慈爱人必清秀金性刚不藏事遇火则滛乱妻宫加然则妻滛水木清秀如防文星或己亥学堂或奎井亥宫皆为文章之士夜火奎壁火命亦然金水伶俐三方咸池咸池或遇金孛主风流奴主髙则为乐人水土守命晦甚昼火坐命夜土切照亦然昼火暴怒夜土顽愚田财主尅命禄贵主生旺加临主富惟官禄主不喜尅命则招官事三符防限或亡神祸事连绵限弱当受刑迁移主冲主徒流若限在前然在后亦有此患迁移尅破田财度主破家荡产天马地驿防木孛一生惹事招非天耗地耗切忌财乡身命二主怕逢奴元福禄防则美天经地纬拱身拱命皆为上格只不宜居斗杓居官官不起亦贵命也飞亷阳刃忌见罗计非雷伤则当虎噬
　　论煞星守命
　　刃并天雄刼加地猬守星善则险处获财限路危则亡生丧魄飞亷阳刃忌见罗计官符病符月符不宜重见见则有囹圄之患天耗地耗切忌财乡官禄宫主忌见天雄天马地驿防木孛一生惹是招非大小耗并盗刼辱身刼刃地猬遇妻星鞭再醮天雄白虎入官宫多招横祸天雄在命性必雄官元不宜尅命谓之官鬼羊刃在命性必横刼煞在命性必孤阳刃在命必有疾加天雄必破相炁罗相会亦主孤迁移主尅命主迁居或加煞限遇重则徒流轻则逺行如尅破田产度主弱主破家我去生他主晦限亦然为其泄气故也奴仆主不宜守命主劳碌凡用星皆不宜见奴元金火不宜同途罗孛次之妇人金火守命则淫限遇则凶为其相战水孛泛滥　日月目之象亦亲之象计罗近之则目有疾刃极重天雄地雌刼煞飞亷次之父母忌之亦然生煞皆不宜重见或生地坐命不宜行旺限老人遇之则死否则衰若乙亥人又是正月此水孛为刼主又是飞亷或五月十月是耗主况又亥火命人为煞太重不可为吉论妇人则主夭甲戌人亦然葢邜为刃亦夭男子忌之尤重如壬午癸未生人得孛在邜贵旺同临此人必发　五曜连珠或七政四余不杂为贵但不宜背命五星聚天门命坐其间大贵亦不宜余炁间之虽五曜连珠四余七政不杂亦欲得所宜向东南不宜西北虽居离明不宜命背背命亦无甚贵如坐命在邜七政在南趋从必贵位至八座凡观星势皆宜诸星拱命不宜背命格髙命髙主富贵虽居暗地不可作下论或亥上安命惟己亥有星其余皆无星亦贵大抵已上住命又不如亥上为妙
　　论七政躔次喜忌
　　太阳为父在强宫金水引从与吉星防主父富贵在命宫则吉在财帛则父有财在兄弟则父失利在田宅则父富在男女则父平安得子力在奴仆则父劳碌或为奴在妻妾则主有好妻在疾厄父有疾在迁移则父出外为商在宫禄则父有名加吉星方可在福徳祖父有福在相貌则父平平有貎　已上宫分太阳加临金水拱夹得用日生则父大吉喜金水相见大妙土计亦可火入垣则可犯阳则不可忌木炁掩光罗主刻剥夜生人则轻故曰日从阳则吉太阳无辅名曰孤阳男子不得祖业女子外家必零落临生之时父不在家见养金水在宫及夹拱者吉三方拱得吉星方可太阳如作煞主单行三方四正无冲激则作吉如太阳既是煞又防煞引从作党极凶
　　凡太阳忌煞夹若在一边则好日月皆论中气次以月为母如上下是煞则作煞论日月非中气则看田宅宫
　　太隂为母入强宫得经得所与吉星相防则母有力失经失所与凶星相防则尅母入命宫吉入财帛宫主有财入兄弟宫有情吉入田宅宫则主母有田宅入男女主先女后男吉入奴仆主劳碌起家必庶母生不然末胎入妻室主因亲得妻入疾厄主有权有疾母灾多病入迁移则平平主过房出祖入官禄则贵盛入福徳则生平有福入相貎则母貌美坐咸池则母滛主有外心煞并凶忌见土计最凶火罗稍凶夜生犹可金木水相随则吉夜生人最佳月上中旬生者有力下旬生者无力凡男女命太隂皆爱清贵及落在吉宫者妙
　　论木星喜春令宜见水孛生之寅亥二宫吉未宫亦吉巳申二宫受生吉为人清秀慈善考之凡木在卯宫多利忌见金火秋冬皆失令加诸煞则凶与太阳交防吉必尅父戌卯二宫脱气平平见土计子丑二宫怒见炁则余奴主反孤
　　论火星喜见木炁相生又不喜重见从阴则吉犯阳则凶夏令吉春令少吉独行有权卯戌二宫吉申巳宫乐寅宫吉巳宫躔轸则受制躔翊为朱雀乘风夜生反吉有光明忌见水孛凶冬令不吉加罗火凶日生忌犯阳夜生则可躔辰酉为火入金乡则早抛兄弟子丑二宫泄气见金则怒
　　论土星喜火罗相生亦不宜重见重见火罗则太骤一发反见祸子丑二宫吉夘戌二宫吉辰戌丑未月得令从太阳少吉日生反吉忌见木气相尅加计则凶忌与太阳相见入寅申巳亥宫凶辰酉宫脱气未宫曰三丘煞见水则怒
　　论金星喜土计生之从阳则吉从阴亦吉秋得令喜辰酉宫吉未宫亦吉子丑宫受生见火罗凶午戌夘三宫凶又金乘火位其人少失尊亲已申宫脱气平平见孛用之则为花酒之客夏令无力寅亥上及见木炁则怒矣
　　论水星喜金星相生入已申吉冬令吉从日月吉未子宫吉亥宫朝天稍吉土计凶见孛则余奴犯主加煞非夭则刑丑宫少凶夘戌上怒见阳不妨寅宫脱气
　　四余躔次喜忌
　　论炁星主慈善出家好道坐命及三方对冲见之必孤妻子难为行限及三方对照见之此限必慈善要出家出此又改矣犯太阴为人晦滞近太阳则掩光遇剑锋恐受伤如对照先虽有妻老年亦孤居子丑则怒居寅亥为奴犯主位不吉居夘戌则有生成之意居辰酉则衰居巳申受生吉居午凶加煞尅命度大凶
　　论孛星此星居命诡怪万端权谋不变有尅剥无礼制居子少吉居丑凶加煞尅命度大凶居亥朝天少吉居寅吉尾火上凶居戌凶主流落奎度反吉辰酉平平巳申为奴犯主位居未少吉居午大凶女人当头尅夫害子孤淫是非随太隂在未曰抱蟾单行生度吉剥杂尅度凶
　　论罗星此星守命为人性躁居子午曰中分吉居己申受制小吉居子丑为生本宫坐命遇之为余气生命忌尅牛金凶败夜生得用辰酉宫则怒凶居未主尅剥生灾多官事居邜戌为奴犯主位立命于此不吉行限遇恶星相生则为富不仁相尅则凶防金加飞亷则犯干戈及死防剑锋非恶死则伤残矣
　　论计星居丑躔斗名曰朝斗必贵只宜独行居子为顽土须用木炁制之方可或相冲照或三方相制亦可入寅遇金则吉入亥平平邜戌独行吉辰酉吉巳申则怒未上凶午上平吉防剑锋必伤残及恶血死
　　续论七政四余分布宜忌及入格真伪
　　一太阳照妻宫孤立者皆主夫妻年纪不等否则妨尅重婚
　　一太隂正照妻宫皆主妻妾无貌不然亦非正礼而婚縁太隂有盈亏之不常也
　　一太乙抱蟾常人见孛与月同行便谓之太乙抱蟾非也须是上及望前既望下在未上见之及生于戌亥子丑夜生者方合此格如非其地又非其时名为抱死鬼却不能为福矣
　　一木罗防舍必在寅上为吉葢木喜罗乐之地二星相得为防舍在他宫则乱格不足为吉
　　一火炁为职权在寅夘为大吉葢火庙于夘生于寅寅为炁之垣夘为炁之旺地二星相得故为职权不以昼夜为拘其他福必减半
　　一木孛为符印在未为得局盖木升殿于未孛入庙于未二星得所方吉他宫其福减半
　　一火罗孛计乃四凶曜化凶化吉并宜独行则主重权一土星为灾至缓主病淹滞难瘥使人晦懒作事有头无尾或出一月其病方发
　　一紫气为灾比星尤缓
　　一金星不要坐羊刃的刼煞之上葢金主杀遇煞则煞气辉腾故为煞至重
　　一计罗截防之格不宜太阳跳出犯此名为孤君逺遁君主无辅极为不美葢太阳乃君象只欲五曜辅佐吉星拱夹方为吉论若孤立于外主人一生奔波不得人力虽我附人人多逺之
　　一罗计截防半天星此格有吉有凶或截在左行限在右或截在右行限在左名曰反背为限度不与诸星防遇故也又有升沉之不同或日生而诸曜当天截在邜辰巳午未申位而有星行限却从酉戌灾子丑寅位而无星者为不得体或夜生人截防诸星在酉戌亥子丑寅位行限又从邜辰巳午未申位无星之地皆为升沉不同并不合格　此格当专论一星跳出在外者何如或为福星禄星财星命主或官星权星贵星爵星夀星夜火夜月昼木昼土皆为得格主人必有富贵福夀如跳出一星或是刑囚暗耗或奴仆主羊刃主刼煞主的煞主昼生而有漏出或火漏出或夜生而日里星辰漏出者皆不合格主人贫苦劳碌处世无成皆不可为吉论
　　一太隂逐月随日而化金木水火土太隂属水则不喜土月同躔如太隂属木则不喜金月同躔余可例推犯之皆带疾妨尅如更在空亡亡神刼煞空亡之乡者决主其人乱説是非言语不定
　　一令星在太阳之前名为旺进若是命主在前为持进名曰令星拱日又曰令星当衡皆主权贵若命主及令星在太阳之后者名曰后进其福减半
　　一诸星并行有前有后凡煞星则欲其前行主星则欲其后至且如水火同行水尅火为煞水在火前则为不尅火在水前则煞逼身最为大害不可不审经云煞前主后当膺藩辅之权煞后主前必有徒流之患此之谓也
　　一诸星防聚有吉防在凶防吉防者如命主身主度主官魁福禄化贵权印防则为吉防虽是火罗计孛若作吉亦为吉防若为羊刃刼煞及化刑囚暗耗皆为凶防主祸
　　一诸星并要分行善恶不可混杂故善者专为吉恶者专为凶经曰善恶不宜杂处吉凶要在分行此之谓也人命中或见福禄单行为吉若福刑相防禄耗并行吉星凶星皆主利名有成有败处世无成
　　一五星退行有退而有力者有退而无力者且如火金二星同行金在前火在后而退此煞星不敢进前以尅金是谓退而有力若金星退遇火顺行反尅金星是谓退而无力余可例推
　　一五星退行有退而升殿入垣逄生皆为有情反作吉论或退而坐煞逢煞及入恶弱之宫皆为无情决作凶论
　　一退星为祸为福尤甚葢行迟故也经云星躔退度善恶分外有情看命者审之
　　一诸星在命皆为所属既能为吉亦能为凶其论已载妙集中细看极有灵验
　　论十二宫守照活变看法
　　一十二宫分皆要详看先看其宫后看其主凡宫为祖星为巳且如田宅宫忌破空亡刼煞守之若星居髙无祖业自创成若宫好主不好虽有田宅而不能受用革故鼎新方可又看其生旺如何定其加减若五星本坏将余气代用者主屋宅不新亦不甚髙广如妻主坏以四余代用者主无正妻或重婚为子主坏者或非亲子又看其主主逺近何如如加禄贵生旺则吉推此可例余宫
　　一十二宫中主星虽有定位然亦本主考之则钓飞来满盘活泼泼的底昧者弗思舍本生而拘于星曜乃寻日月之夹拱福禄之贴照官魁之引从金水之秀丽木炁之慈善凡如此类便以为吉才见金寅火酉木子土巳水戌及金乘火位火入金乡木到大梁昼火夜土之类例排为凶殊不知一宫之星自有六七等议论随其所躔斟酌重轻品藻浅深生成尅制有无穷妙用岂可以一言尽一途拘哉葢观星者遇一命在目便是一公案在前必用明断如快刀破竹无纎毫碍滞若胷中无有真见言无定力则言凶而虑其吉言吉而疑其凶糊涂不决皂白不分或有所学未至妄以敢断自许至于随指随错祸福无慿也必心有源识见无差议论如影响之答一时言之而不自觉方可为善断也一五星随宫用之则随人盘论之亦如前法逐宫论之不可造次又看其得令则有力失令则无力又忌断躔失躔与四余相防加诸煞大凶亦可随然而论之又推三方对冲相援则吉尅则大凶
　　一凡论命之法先看立命何宫何度以宫为轻度主为重最怕外星来尅命者为忌或宫主尅度者为轻或加吉星反有名利之许又看三方对冲生尅者亦如此论宫主失躔生平减力度主失次者祖业难招若限强有力者主发财故曰命弱限强如枯苗之得雨此之谓也一凡看五星之法须是排定太阳以生时加在太阳度上则知安命在何宫方为端的须是以度主为要宫主次之葢宫主者州郡也度主者县令也由县而州县为切近二主俱要逢生旺得时为妙凡身主切于命主度主切于宫主夜生人重身度主日生人重命度主经云身好命不好有福无夀命好身不好有夀无福
　　一看命须是四正为或日月照四正或金木照四正福徳照四正及用星居四正之位皆是贵显受用之人又有火罗计孛守四强及化得好者皆为合格若是刑囚暗耗等星居于四正宫中而逢刑伤尅制之星皆主破败
　　一看命弱暗之星则要其居防弱其明显得用之星则欲其居髙强
　　一看命不要星辰十分显见如禄居禄位福守福宫金水夹日守命皆大显名曰敷露不能大富大贵
　　一看命务要求其主星命度命主身度身主须看强弱以论祸福不必主星一一髙强一一得地经云一星得用终为显贵吉人又云使一星背而莫救其非纵羣曜吉而莫能为福又云一星加临如此命永为吉庆譬如五七品官员在任必员员识面其中有一员得力则侍从州郡莫不刮目观星当以理明推其次苐
　　一看命好星辰俱善柔亦不能为大事业又要一凶星以助其权大凡吉星多凶星少则从吉论凶多吉少则从凶论贵人之命非权不能以治世
　　一贵人之命多是防弱有不可观者其中有一星得用坐煞得时及官禄有钓起吉星暗加其位者皆贵不然旁有吉星交照官宫及有吉星照八煞之宫皆贵一看诸星皆如看命之法亦看三合及正照方断吉凶凡观命先看命宫钓起飞来次看横冲直撞吉凶何如若田宅吉安享父业终身无灾官禄吉仆马昌盛荣贵多财妻妾吉倡随偕老昆仲和睦此乃五福全备之人倘此三位值凶星照破纵富贵亦不能安享经云四直之中最要相生而为妙正谓此也葢官宫与财帛奴仆同一局也田宅与相貎疾厄同一局也妻妾兄弟福徳同一局也
　　一看命须是看时令为春木夏火秋金冬水四季土星须看旺相休囚死絶为要
　　一看得命皆善日月明防方为吉论葢天地以日月为主若日月明净方为贵显经云贵人日月要分明日月不明非贵人也
　　一论命之法先起五寅元遁防至命宫看是何干支论经纬二星要再至官禄是何干支次看天地人元禄主再防吉星分布局面相生相尅何如又看诸煞方布列之仔细详推吉凶可判
　　一论父母妻子皆用五寅元遁去凡命度主起辅在强吉之宫必富贵官禄主起辅阳者必主贵凡人亦宜近贵见官先生云凡厯头诸凶曜自是人欠审
　　一凡诸星入垣尅度者合大格局必贵遇限不好与诸煞并此处大凶凡吉星陷退者减力一半煞防阴阳者煞化为吉不妨大体只有灾火罗计孛只宜独行若交防大凶随宫忌之或相生得用有力为富不仁对冲三方四正或相遇主尅父母气守命三方对照者必孤为僧为道相得者吉尅入者凶或行限之必好善出家遇此后限如旧
　　论五命【守命附】
　　一看立身立命何处宫度昼生人看命度主夜生人看身度主如上望前望后及下生者看命度为亦如命度之法
　　一立命既定更看昼生人夜生人昼生人不要火金月孛罗照命夜生人不要土木日气照命名曰五残星皆主贫贱不然则多忧少乐生平成败碌碌到老
　　一昼生人则要太阳坐夘辰巳午未上方应朝阳向明之格如昼生而太阳坐申酉戌亥子丑之地皆非合格夜生则要太阴照命行限亦要火罗月孛当限方为得体
　　一命坐禄坐贵坐库长生驾殿夹贵人禄马枢及荫旺斗标卦气之乡皆主富贵否则亦主衣食丰足
　　潭湛囦先生専取贵人禄马只取用不同故官福星守命大吉卦气印符生旺斗标禄马难得兼全经云坐命防三星必主贵显难得如此连鲜有合此格者
　　一命主度主坐的杀刼杀羊刃主其人有害父母骨肉不全出祖破祖过房自立方免
　　一命刼杀的杀羊刃暴败空亡死絶三煞飞亷杀者皆主其人性不好心险行怪狼暴不仁衣食劳碌一事无成
　　一命坐空亡及主星坐空或桃花带马者而又有炁孛金水照之皆主其人慷慨风流歌唱花月女人值之决主为娼
　　一十干坐命且如六甲生人不要立命在金度上名曰鬼尅皆主劳碌不安只喜坐在生旺财帛宿之上坐水度名曰坐父母之上土度名曰坐财帛之上坐火度名脱局当以意详得时得令为好其余十干当效此推之
　　凡守命要生星大妙如癸未八月初一日未时生斗上安命孛守以五虎遁从寅上遁起丑宫得乙孛是天元禄主大妙若是杀星専权终是不吉如壬申命五月二十午时生巳上坐命土守二煞又是官福二星木丑火酉三方经纬平生洒落只是性燥计水日在申四十五见水计暴亡平生杀数人
　　一小儿命五月二十四子时戌上安命月守命金在午土在寅三方皆是杀飞亷羊刃四嵗瘟亡信乎杀之验也夏仁七官连命四象俱全格丙戌二月夘宫坐命火午金酉土子共四千租　白岩吴玉川丙戌二月子命坐女火土夹罗计截半天万石租又如六丙六巳生人安命在申丙用金为正魁木为文魁官星己用金为文魁木为官魁星
　　如六癸六庚生人安命在丑木为文魁金为官魁庚用木为正魁金为官星故诗曰丙巳相逢癸与庚隂阳磨竭两宫亨官魁金木升晨殿白屋还应出监卿正谓此也　六戌生人安命在午金为官在酉火为魁在邜六巳生人命在未金为魁在辰火为官在戌六癸生人命在已木为魁在寅水为官在申合此最竒　庚申人安命在未坐玉堂火为官在午水为文魁在申入局拱命如己未生人命坐申上玉堂木为官主在未金为魁主在酉亦同如甲辰甲戌生人用太隂为文魁忌孛癸邜癸酉生人用太隂为正魁忌火【盖甲辰甲戌纳音属火孛尅火故忌之癸邜癸酉纳音属金火尅金故忌之】亥乃此辰垣庙之地天闗也如六乙生人安命在未月孛为禄主守命太隂入于邜崇勲之宫独亥位无星此纵漏闗也
　　如太隂在未命与孛在卯此横漏闗也生于夜者极清贵若乙巳乙亥生人不取以其冲破天闗故也
　　又格身命在未木在卯纵漏闗也身命在夘木在未横漏闗也盖亥宫无星漏一木起来用事亦是一説此二星卯木二宫往来俱为得地所为合贵格也
　　日从阳夜从隂如日生人寅午戌申子辰坐命以日土木水用事夜生安命巳酉丑亥卯未以月金火用事为福最厚若日从隂夜从阳则为背乃隂错阳差为福最缓经曰三方若背其人空贵无官
　　一安命煞前主后如已酉生安命在子木为煞星在亥居命之前土为命主居煞之后一前一后各得其地遇者冨贵可知余仿此或命限之主钓起值煞星居前不能反尅者不以防防
　　愚意此説未穏凡已生人子宫安命者以木为财福星果老以财福尅命为吉五星经亦云若还有用不为防权重凛威风二经皆不以木为忌此处独言凶者恐亦未究财福尅命之説欤聊述鄙见以知者
　　一人命多有生时不定以子为亥以亥为子以初为末以末为初则坐度不同星辰转动故曰言祸福不凖须是加减定其灾祥受生受尅方能言其吉凶经云一不可拘二须敢断以祸福不应未可防言休咎必然之理大抵村落之人无谯楼更鼓又有晦风雨气不齐难以定时又有溺爱而明者闻人説此时为凶彼时为吉便以吉者为主故祸福不应推命者当意消详详之不可以误传误自坏术法可也
　　一夹命要日月夹命福禄夹命官魁夹命印贵夹命三合拱之者亦然皆主富贵或命度主身度主起坐别处而夹拱之者但无剥杂皆是大贵
　　一刼杀的杀亡神羊刃之宫或吉星夹其上者其凶暴不可胜言致死于非命
　　论财帛
　　财帛一宫人生受用之大端也或福禄照财帛日月照财帛四财互垣身命二主临财及财帛星又逢生旺得时得令皆是有财之人既有财则可以养妻育子求功名用奴仆若财主失经囚耗暗刑照财此是无受用之人若财帛不好亦未可遽言其贫又防田宅宫如何
　　论兄弟
　　兄弟之宫与福徳妻妾防为一局兄弟之分与吾本同一气果老云命居闲极兄弟有争衅之风葢人与兄弟须是各安其分可也若命入兄弟我旺则尅彼彼怒则我故果老有争衅之论闲星入命者亦然惟田财官福入其宫者主兄弟豪富空亡的破入此主兄弟贫贱孤寡居之则孤雁独行官符居之必逞讼刃雄居之则带疾马星入则兄弟东西咸池入则酒色迷恋又防宫主如何
　　论田宅
　　田宅之位人生受用之源或田宅主星不起或有福徳照临田宅日月照身命主坐田宅亦作有财帛名望之人既有田宅则妻子功名皆自此出又一妇人田宅宫如刑囚暗耗坐其宫者并有要杀在上皆主破败外家冷落兄弟无情大抵妇人最重田宅财帛二宫
　　论男女
　　水宫一数火宫二数木三金四土五加吉星则足其数加防星刑尅者必孤三方对冲稍轻若本宫及三方对宫相得者皆吉或尅或不尅皆随星论之
　　一男女宫坐禄马贵人长生及有吉星照者皆主得贵子及孝顺贤能之子更加有吉星三方对照者子宫必好如子坐劒杀的杀死絶之宫及无吉星照者皆不得好子并作无子断　一男女宫有罗计孛火刑囚暗耗者皆主其人多子妇人一年一产及老皆不得力如鸡抱鸭相似不然忤逆之男多出在外虽有若无　一夜生太阳独照男女宫而无星以辅之者主无子昼生而见独月亦然惟有夜生水辅日在男女宫者反主有子以其孤阳不生孤隂不成故有此论又防其主星要只喜恩生男女主在强宫实地自然有子若有杀害空亡则减半力假如日生人太阴守男女宫男女主又飞起在弱宫或化直难星或落空亡多主无子夜生人太阴守之又看其男女星飞在强弱宫分轻重论如主星飞在强实之位则主损头胎终还有子先女后生男之类如主星有落空强之地则主多生多尅如白虎六害华盖临之流年旬中又空则可知其必无子也如男子主星及男女宫暂为流旬所空则只此十年无子过旬又计生子不可执一如男女主是我命之煞守阳刃煞六害奴仆白虎之宫则多生不肖之子如主星守天月二徳贵人及诸强宫与防星守则帛或男女主为防星者多生徳力贤贵之子而无疑矣　男女数见首条如星坐实强宫各添一数
　　论奴仆
　　一身坐奴仆有吉有防贵人之格多是身人主入奴仆而贵者亦有入奴仆而贱者如奴仆宫主原是六马贵人长生帝旺驾殿禄勲之地皆不可以奴仆论皆为国出力大贵之命如奴仆宫原是的杀羊刃亡神飞亷死絶暴败之乡而身命主又陷其上此是奔走服役奔波无成之人方以奴仆言之一奴仆不独辖人贵贱劳逸亦主仆马侍从本星坐于强旺之地更加吉星出之必主仆马丰盛若主星弱奴星强反被奴仆欺害果老云主弱奴强奴仆有侵凌之患大扺以身命髙强为上也
　　论夫妻
　　一妻宫是禄贵长生帝旺之地皆主好妻及羙貌多能如妻宫是死絶的杀刼杀暴败皆不得好妻更防孤寡恶宿必主无妻术家所云鼓盆星五行絶位是也防防吊二符计都必尅妻如妻星是杀星坐强坐实或殿驾或守田宅守财帛者主妻多做大规模欺凌夫主也古人以日为夫妻但年月日时多一干者为犯重婚故有两甲两妻之説五星专以妻妾宫主星防其空实弱强生尅之理以明之如是第宫主落空亡居弱地有的杀六害白虎加其宫分及临其主所守之地者必多尅害如妻星化直难坐咸池的杀同宫必多产厄而亡如妻星是太隂坐未或在午或入兄弟宫多主因亲致亲或姨兄弟为之或妻星单坐华盖及阳刃我命宫坐白虎者则多与妻不和隔角之类如妻星落陷若得余气有力必有小妻偕老　又如妻星坐咸池与兄弟主奴仆主同宫又有的杀驿马夹之者则主其妻与外人及奴仆通情者极验不可不信　妇人尅夫亦以兄弟宫主星依次条防之万不失一
　　论疾厄
　　八煞之宫非特主人疾厄亦主人一生操权若权星印星福星禄星居之皆主其人有重权虚实经云身命入八煞官禄少年湏早发若还八杀入命来疾病纒身那可脱
　　一防带疾先看命度身度受尅否又起煞坐煞与不坐煞更看疾厄宫主有何星坐其上如八宫有火罗计孛刑囚暗耗诸防并会其上者皆主重疾如疾厄宫无生而三方对照有凶星交照者皆主带疾
　　论迁移
　　一游行坐驿马主人过房出祖坐长生马者有四方之志游行遇吉星出入见贵扶持防恶煞浮沉则飘荡亡归也或小限入迁移者亦主动
　　论官禄
　　一官禄不要煞星尅其宫名曰官鬼如官禄在亥却不宜金星入内亦不宜三合四正宫值之皆主其人徤讼不然遭官破家亦主其人无官食禄之分诸宫皆仿此看官禄宫不宜财星生旺守照及犯天雄羊刃恶星主人贪财坏名亦不喜官星尅命经云官禄尅命以名立身以名丧身更不喜十宫逢罗主人粗豪徤讼
　　论福徳
　　一看命须先看福徳为要葢人生处世以福为最有福则以立妻子立名利致富贵福徳既亏前数者未见其可得也福宫者人生之主若福禄居福身主命主入福又有日月照福徳权贵荫印诸星照福金水夹月居福皆是有福之人为人性必端厚量必寛洪仁慈处世无尅薄之患亦主有夀可以定人之性情每试累騐若同土计生福徳者其人必寡言语性沉重若福徳有刑囚耗星居其上者其人必是尅薄之徒凶狼之辈大寛小急不仁不义之流心多奸伪言不忠信诡谲欺诈之徒奸谋机巧之辈未见其为有福如福徳无好星又看三方对照有何星照之如三合对照守照俱无未便言其吉凶更看财帛何如以消详之
　　一福徳官禄二宫最要吉星临照之如日月居官福福禄居官福水日金月各居官福行限遇之皆发福如福禄二宫无星守照或钓起有吉星暗加其上者亦吉又防三合对照之宫以断休咎未尝官福二宫无吉星照临是为富贵之人如官福二宫原本无宫主又恐钓起对照又无星辰一生虚花无成可知　凡防命以福徳田宅财帛三宫为重若俱无吉星便不可以为福只是寻常碌碌命断之
　　论相貌
　　金星独行相貌清秀温润木星瘦长清爽水星眼目俊火星日生则面紫黑夜生则红白土星肥白长大夜生则矮黑孛星则额角骨露日生长大好顔色夜生颧骨露而细小罗防头额濶大骨格粗多胡须计长大面骨粗露夜则身小而眼露炁星好相貌多髭太隂温润肥白夜黑小太阳日生黑色赤夜生清白爽气凡看相貌如命里有星须看先入者断之若命与相貌皆有星亦依术断之及三合对照推之主星起防刑囚暗煞主破相暗疾不然雕花刺文之軰
　　论女命
　　女命以对宫夫星为主看夫星起在何宫得位得所或吉星坐之或从阳三方对照加吉星者必嫁好夫可随人盘逐宫推看入官禄得地主有贵夫人福徳主夫有福入财帛主夫有财入兄弟主见弃相嫌恐与兄弟有情入田宅主夫有业入男女主有子息入奴仆主劳碌喜为庖厨或与仆通入七宫或因亲而成入疾厄主夫有疾入迁移主夫逺出离祖入相貌主夫有貌入命宫与吉星加临得用相生冨贵双全又防得经失经如何或加煞或加四余逐宫推防恐三方对照吉防如何不可槩论须防坐命度主宫主起在何方皆一细推十二宫宫主星有用与否
　　一女命必看身主如何女人最要身清吉不可驳杂金水相从太隂则吉逄恶星则防又看人盘得所不可执论逐宫推之则可忌三方血刃加防计罗照命或沓在刃宫或守照必主血气疾亡大忌飞刃逄交破
　　凡丁已生人太隂以作刃主论逢飞亷大防次看福主如何福主失经入弱宫必无福入强宫得所生平有福一妇人命坐驿马又带水孛照命照身或在五弱之宫主其人滛奔其与男子同断
　　一妇人不宜太阳坐命照命加以身强皆主欺夫夺权性急有男子之志
　　一娼妓之命必犯桃花计孛金孛水孛福徳必不好夫星必陷夫宫必驳杂相貌宫必好男女宫必伤犯恶星一凡妇人天马地驿守命者滛
　　一妇人忌四余主旺皆主重婚月孛当头伶俐太过尅夫害子犹有丑声多滛下贱若命坐咸池者必滛行限遇之滛而凶土孛滛秽金炁无择水火滛而刑火土孤孀或男女星陷而得地又当生贵子而有好称呼也







　　星命溯源卷五
