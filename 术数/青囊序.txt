　　钦定四库全书　　　　　子部七
　　提要
　　青囊序　　　　　　　术数类三【相宅相墓之属】青囊奥语
　　【臣】等谨案青囊序一卷青囊奥语一卷青囊奥语旧本题唐杨筠松撰其序则题筠松弟子曽文辿所作相传文辿赣水人其父求已先奔江南节制李司空辟行南康军事文辿因得筠松之术后于陈搏是书即其所授师説也案赵希弁读书后志有青囊本防一卷云不记撰人演郭璞相墓经陈氏书録解题有杨公遗诀曜金歌并三十六图象一卷注云杨即筠松也今是书以隂阳顺逆九星化曜辨山水之贵贱吉凶未审与曜金歌为一为二惟郑樵通志艺文略别载有曽氏青囊子歌一巻又曽杨二家青囊经一卷或即是书之原名欤其中多引而不发之语如坤壬乙巨门从头出一节歴来注家罕能详其起例至序内二十四山分顺逆一条则大防以木火金水分属甲丙庚壬乙丁辛癸丑起长生如甲木生于亥库于未乙木生于午库于戌之类因以亥卯未寅午戌巳酉丑申子辰为四局反覆衍之得四十八局阳用左旋隂从右转盖本之説卦阳顺隂逆之例为地学理气家之权舆明人伪造之呉公教子书刘秉忠玉尺经盖即窃其绪余衍为图局逮僧彻莹作直指元真専以三元水口随地可以定向于是谈地学者舍形法而言理气剽窃防俱以是编为口实然不以流派多岐并咎其剏法之始也旧本有注托名刘基李国本复加润色芜蔓殊甚又妄据伪玉尺经窜改原文尤为诞妄今据旧本更正并削去其注以无滋淆惑焉
　　天玉经　　　　　　　术数类三【相宅相墓之属臣】等谨案天玉经内三卷外编一卷旧本题唐杨筠松撰考郑樵通志艺文略陈振孙书録解题载杨曽二家书无天玉经之名相杨氏师弟秘之不行于世至宋呉见诚遇异人始授以此经其子景鸾乃发明其义然则是书亦至宋始出其为筠松所撰与否更在影响之间矣特其流稍逺词防亦颇有义意故言理气者至今宗之其真伪可置勿论也内首言江东一卦江西一卦南北八神一卦术者罕通其説近时潘思榘作天玉近笺许清奇作天玉经注始推绎下文有天母三般卦又有天卦江东掌上寻之语疑所谓江东者即天卦所谓江西者即地卦所谓南北者即父母卦大抵以甲丙庚壬四阳干左旋起长生者为东卦阳数奇故曰天卦曰八神四一以乙丁辛癸四隂干右旋起长生者为西卦隂数耦故曰地卦曰八神四二又以山家之坐向为南北一卦由天地而及人故曰父母卦盖自神其説故为奥之词使人惝恍迷离骤不得其指要方技家之谲智往往如斯不独此书为然也外篇専言四经五行其以子寅辰干丙乙为金午申戌坤壬辛为木卯巳丑庚艮丁为水酉亥未巽甲癸为火又谓之天空卦亦莫能名其所以然旧有天谷散人注未详其名词意尚属明显今并録之以备考证焉乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀

　　钦定四库全书
　　青囊序　　　　　　　　唐　曽文辿　撰
　　杨公养老看雌雄天下诸书对不同先看金龙动不动次察血脉认来龙龙分两片隂阳取水对三义细认踪江南龙来江北望江西龙去望江东是以圣人卜河洛瀍涧二水交华嵩相其隂阳流水位卜年卜宅世都宫晋世景纯传此术演经立义出元空朱雀发源生旺气一一讲説开愚一生二兮二生三三生万物是元闗山管山兮水管水此是隂阳不待言识得隂阳元妙理知其衰旺生与死不问坐山与来水但逢死气皆无取先天罗经十二支后天再用干与维八干四维辅正位子母公孙同此推二十四山分顺逆共成四十有八局五行即在此中分祖宗却从隂阳出阳从左边团团转隂从右路转相通有人识得隂阳者何从大地不相逢阳山阳向水流阳执定此説甚荒唐隂山隂向水流隂笑杀拘泥都一般若能勘破个中理妙用本来向一体隂阳相见两为难一山一水何足言二十四山双双起少有时师通此义五行分布二十四时师此诀何曽记山上龙神不下水水里龙神不上山用此量山与歩水百里江山一饷间更有净隂净阳法前后八尺不宜杂斜正受来隂阳取气乗生旺方无煞来处起顶须要知三节四节不须拘只要龙神得生旺隂阳却与穴中殊天上星辰似织罗水交三八要相过水发城门须要防却如湖里雁交鹅穴上明堂并朝水文库大小俱得位截定生旺莫教流直射直流家业退射破生方定少亾冲破旺位财狼文若来时男女乱库方来到定为殃生出克出名为退生入克入名为进退水宜流千百歩进水须教庭户迎进退得位出公卿家资巨富旺人丁旺方帯煞来不宜库中蔵煞去亦非更看诸位髙峰起尖秀方圆须得位生方髙耸旺人丁官旺起峰官禄生水中消息少知音却向元空里面寻坐向须明生克化进退水路总非轻四金四木竝八水四火四土少五行大小尽在元空里二十四山有水神十个退神灵如鬼十四进神如鬼灵生入克入为进神生出克出为退神进神宜进家资旺若还退时家不兴退神宜退亦同旺若还进时主官刑沟壑明堂定方隅便从品折自萦纡四尺八寸为一歩折取须交向所宜小神须要入中神中神流入大神位三折更上御街去一举登科名冠世竒贵贪狼并禄马三合聨珠贵无价凶神流短吉神长富贵声名满天下子午卯酉号衙防神坛寺观亦能兴内有旗鎗红门水雷公馆位使人惊水神祸福原非细更须一一查公位乾坤艮防长男兴寅申巳亥长伶仃甲庚丙壬中男发子午卯酉中男杀乙辛丁癸小男强辰戌丑未小男殃富贵贫贱在水神水是山家血脉精山静水动昼夜定水主财禄山人丁乾坤艮防号御街四大尊神在内排生克须慿五行布要识天机元妙处乾坤艮防水长流吉神先入家豪富请騐一家旧日坟十坟埋下九坟贫惟有一坟能发福去水来山尽合情宗庙本是隂阳元得四失六难为全三才六建虽为妙得三失五尽为偏葢因一行扰外国遂把五行颠倒徧以讹传讹竟不明所以祸福为错乱












　　青嚢序
