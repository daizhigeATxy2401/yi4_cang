　　钦定四库全书　　　　　子部七
　　提要
　　三命指迷赋一卷　　　术数类五【命书相书之属臣】等谨案三命指迷赋一卷旧本题宋岳珂补注珂所着有九经三传沿革例媿郯録程史金陀粹编宝真斋法书赞玉楮集诸书而不闻其有是书宋史艺文志亦不着録惟程史中有珂与瞽者杨长论韩侂胄禄命及论幕官袁韶禄命一条其説颇详则珂亦颇讲是事或术家因而依托欤自元明以来诸家命书多引其文以此本检勘并相符合知犹宋人所为也文渊阁书目载是书一部一册叶盛菉竹堂书目亦有是书一册是明初其书尚存今则久无单帙行世惟永乐大典所録尚首尾完具谨采掇厘订编为一卷附之术数类中以备参考而岳珂之名则削除不载焉书中所论大抵专主子平于夹马夹禄拱库拱贵辨论详尽往往为他家所未发而拱库一条尤称精晰其他文义通达亦多有可取惟专以月建及胎元为推测之本则不为定论葢月建是行运所主要必常以日时参之人生十月而产固为常期然气禀不齐亦有逾期不及期者若悉以十月为限则刻舟求剑未免转失之支离是又在学者之决择矣乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀





　　钦定四库全书
　　三命指迷赋
　　一气肇判兮两仪定位【一气肇判者大易未判万象同体一气之运伸于东南屈于西北此物理之自然也故名无极太极混沌之始然一气既判始生两仪也两仪定位者清气为天浊气为地则上有日月星辰下有金木水火土济于有用乾坤本一而位二为清浊之别包括四象为五行以尽天地之数备万物之成终也消息赋云元一气兮先天禀清浊兮自然又云息一气而凝神消五行而通道采真歌云两仪清浊气氤氲阴阳不测以为神徃来不穷之谓道禀其秀者是为人鬼谷子云二仪分列各包四象之形乾坤音土遂作五行之用又云三才有阴阳之天地五行运物化之人伦又云分二仪以求胜负顺四序以定休囚造微赋云两仪既定二曜文明】五行周流兮万物从类【五行周流者盖先有天后有地然后有人是知五行造化取用多门须均配以为佳用济功而为上推天地日星之行藏人命之贵贱矣万物从类者盖其文为草木其富为百谷载万物而不慑生万物而无穷此土地生物之德也盖五行生乎土死乎土矣采真歌云自从河洛立秘发始悟剩除消长法牢笼八字定平生果应五行前定诀理愚歌云寻取五行休旺位决然定数无猜疑唐沈芝云五行无冲多贵寿造微赋云五行知其消息三元定其富贵混元赋云五行有气而为贵格采真歌云阳一嘘兮万物生阴一吸兮万物死当时则贵后时贫人物荣悴皆由此烛神经云水者所以产万物火者成万物李虚中云包括三才指陈万物】其丽乎天地为星为辰【丽天星辰者总而为七政散而为五行其光为日月其文为星辰其泽为雨露其威为雷霆辰集于房月湛而明日遄而化此天之道也而太初七明防于牵牛天汉元年五星聚于东井在天垂象列五星为文为五行在地为五岳在人为五脏推而行之则为五常常有可乆之道则秉乎仁义者易曰立天之道曰阴与阳立地之道曰柔与刚立人之道曰仁与义盖人之道非仁与义则不能立也然其人命皆由天星之所主也理愚歌云上配五星如见日终身爵禄殊光荣烛神经云日月星辰各循其数四时五行顺其则也珞琭子云鬼谷播其九命约以星观壶中子云七政上见布五行于六合之间兰台妙选赋云五星七曜拱揖轻清者博士翰林重浊者仕之武业又云五星朝北虚斗宿各耀搢绅】其为乎人也五常五事在物之灵惟人为贵【人之五常者仁义礼智信也扬子云道以道之徳以徳之仁以仁之义以义之礼以礼之天地合则从离则散老子云谓失道而后徳失徳而后仁失仁而后义失义而后礼扬子所谓五常合于道也老子所谓五常离于道也然合离言之其道一也尚书洪范云一五行二五事一曰貌二曰言三曰视四曰听五曰思盖五常五事皆五行变化与人事相通人之情性去就见闻动静皆不逃乎此数矣消息赋云其为常也立仁立义其为事也或见或闻鬼谷子云全逢五事顺得三竒物灵人贵者髙而为君父贵而为王侯大而为羣牧下而为庶民文于仁义忠孝富于财谷布帛成而配天地灵而驱万物此人之事也莫大乎天莫厚乎地莫灵乎人是故乾道成男坤道成女男女感通灵蠢生矣性命祸福由此立矣壶中子云冲和交遇灵蠢始生理愚歌云人禀五行秀气生掌中贵贱皆指陈】粤自支干论其贵贱以逆顺定其否泰盛则复衰穷则更生有纯有杂有浊有清【支干否泰贵贱盛衰者人之禀受隂阳逆顺之气在乎支干之中周而复始徃来循环如寒署之运四时而无穷得此者寿失此者夭故以干为禄以支为命详其逆顺定其否泰盖隂为小人属否卦阳为君子属泰卦主人盛衰之理也或始小而终大或始盛而终衰或死而复生或生而复死所谓情伪相感吉凶利害生焉故冇消息盈虚之异易系辞曰通变之谓事穷则变变则通通则乆盖物理之自然也珞琭子云才入衰乡论灾宜其逆课男迎女送否泰交居隂阳二气逆顺折除又云以支为命详逆顺以循环以干为禄向背定其贫富鬼谷子云华过衰而实成穷则变通之象纯杂清浊者乃纯粹驳杂轻清重浊也盖人命欲纯粹而不欲驳杂五行欲轻清而不欲重浊纯粹轻清则为贵为荣驳杂重浊则主夭主贫壶中子云先纯粹而后驳杂昔时富而今时贫先重浊而后轻清昨日废而今日举唐沈芝云格多纯粹遇徳合而方荣局多驳杂值并冲而始发采真歌云生旺驳杂为福浅死絶有救须贵显先杂后粹却善终先纯后驳何曽善神白经云易精为阳为清简精为隂为浊鬼谷子云清浊交分人物混成】相养所以相助相击所以相成【相养相助者如己未生人见庚午之类乃五行四柱相生则吉为相养命逢凶中隐吉贵人救助大福贵命相击相成者乃天冲地击也如甲子生见庚午之类虽天元伤尅支神冲击却得纳音土生于金所以相成造化之理明矣却为贵格鬼谷子云五行不杂九命相养理愚歌云贵科还要吉神助壶中子云有救则吉无助则防珞琭子云天冲地击】得者君臣之义以尅而推夫妇【君臣之义尅推夫妇者隂阳配偶五行情性则为夫为妇二情相逐无所不防也盖五行木主义也而乙庚乃仁义之合然庚金而乙木为妻故乙与庚合妇人尤宜得之又戊寅癸为无情之合乃老阳娶少隂虽合而无情若戊合于癸则男子娶好妇妇人嫁美夫若癸合于戊则男子娶老妇妇人嫁老夫又壬寅之金事君不逆庚申之木为臣不悖然五行属五音宫音土者为君商音金者为臣此言得君臣之义以尅而推夫妇之理暸然矣神白经云庚申乙卯为夫妇之本宗】和者刚柔相济以类而求兄弟【刚柔相济类求兄弟者水火既其相济则精神具足金木互用则仁柔义刚火水者精神也二物相养精不得神不灵神不得精不明水火得相齐也夫五行之气互相徃来和用万绪纷纭为吉为凶为美为恶可以类求则比和而为兄弟矣袁天纲云和者为兄弟生我者为父母珞琭子云金木定其刚柔又兰台赋云兄弟类同三公之位壶中子云兄弟类同紫绶专城扶舜日】二阴和柔两阳争竞太过者暴不及者徐【二阴和柔者命中四柱支神纯末乃二阴位也盖土旺之宫柔和也两阳争竞者子也水也卯者木也如子母之道因两阳相强而不恤所以相生递相刑害故曰无礼有刑争竞之理明矣盖阳司生隂司杀故一阴一阳之谓道言阳未尝无阴言阴未尝无阳可以察阳鉴隂然比和则吉战尅则凶太过者暴不及者徐乃五行多则太过少则不及其气其数有余不足皆能致凶功成者贵于退藏也然其太旺盛则复衰衰而复旺故有太过不及之患乃火主礼礼中则止不可太过礼繁则乱炎炎者贵乎熄则有自焚之灾金旺太过动作多凶滔滔乎贵乎止则有自溺之患推其造化和柔争竞太过不及断之烛神经云二隂相敌两阳相拒凶祸旋至不安其处以隂胜阳何殃不彰以阳胜隂为害不深壶中子云太过者暴不及者伤又云举之于太过父白髪而母芳年抑之于不及妻已老而夫尚少鬼谷子云过与不及游移颠倒气数中庸应期而发】莫若寿而长生莫若夭而丧命【五行之理能制物而不为物之所制此为长生之命盖纳音自旺虽遇鬼来克而鬼自然灭絶矣若命中鬼旺身衰克破于命则主夀数夭短矣竹轮经云建命未必延长破命未必夭寿造微赋云隂功可延其寿凶害必伤其年消息赋云大吉生逢小吉反寿长年】不刑不起不冲不发以冲则动以破则贱【刑冲动破者皆为恶杀隂阳天徳也且如辛巳生人见庚申寅之类盖巳刑申申刑寅寅刑巳是也又寅申相冲仿此推之盖隂阳之运鼓舞万物无徳则不能生无刑则不能杀刑徳互用则万物不死方生方死造化之理不刑不起不冲不发运转无穷也相冲者乃战克之神凡冲处必要相生如辛巳冲癸亥则金生于水主动为吉贵之命如己卯冲己酉之上二者皆不利冲破可知主动则凶采真歌云看命天元为主首先看克刑无与有支神还复是冲刑纳音有无相战鬬又云遇冲先破后须成唐沈芝云四冲对位封王格采真歌云命若无冲有元运只怕刑冲破命中刑冲若临相滋助定保珍材意气雄】合则少兮受寡助之力鬼则多兮招毁谤之端【五行合者合神有三一曰干合二曰六合三曰三合其用则一也相合相生主吉相合相伤主凶如甲巳乃中正之合乙庚为仁义之合丙辛为威制之合丁壬为隂匿之合戊癸为无情之合合者贵乎得中而不可偏一偏一则乱此十干之合理也支合者子与丑合寅与亥合卯与戌合辰与酉合巳与申合午与未合此名六合隂阳之和天地徳也合少者主人寡合寡助也又看其命中支干相合多寡论之此五行之道也采真歌云合中带禄而有取合处相伤却无补运生干合与干生或带帝旺尤难处唐沈芝云五行三合定真假本元不窃性潇洒莫敎禄马顺来朝位极斗枢压天下辨性赋云日时带合他人有执手之朋珞琭子云有合无合后学难知又云当忧不忧頼五行之救助唐沈芝云若人免得命中灾只是五行相防助五行多鬼者尅我者为官鬼如甲子生人见丙申乙丑见丁酉之类命运生败旺死絶五变五鬼也又有寅午戌火局生人得申子辰水局即名鬼局必主其人诡诈无实常招是非毁谤也造微赋云左有鬼右有鬼官爵成空神白经云隂静阳从更忌禄衰鬼旺壶中子云戊戌化为地鬼萧曹本刀笔之夫采真诗云金鬼来伤木禄时丙丁先见定何疑火鬼欲烹金器损壬癸才逄不足危鬼谷子云体重须鬼禄刑须窘甲午爱官鬼辛酉期生旺】粤自三元主本五行是先【三元主本者天元主禄以定富贵人元立本以定寿夭地元纳音钟形妍丑此为三元主本乃人命根基也人命五行者尚书洪范云一五行乃水火金木土亦合于五常五事言命先推五行四柱三元主本断之唐沈芝云此是五行真宗祖考命先将年作主莫敎年被别干伤折志摧刚难与语鬼谷子云三元失地虽贵而弗贵上下得真虽贱而未贱身者三元之本也气者乃身之本也造微赋云三元论其富贵五行知其消息采真歌云三元合贵人钦仰袁天纲云将三元而作三才建四时而为四柱】天地合兮分贵贱兄弟和兮类金鞍【天地合者乃命中年时支干相合亦要合徳禄马官贵居中方入兰台贵格采真歌云为官多是天地合遇破空亡为驳杂如斯更少福神临止是举子并缁衲立谈论云合中带禄定是封侯天地徳合格如甲子年金丙寅月火辛未日土己丑时火丁巳胎土兄弟和同者乃五行四柱干支比和上下无尅是也须究有禄马官贵无凶杀必主富贵双全文事武备出将入相人矣兰台赋云兄弟类同三公之位壶中子云兄弟类同紫绶专城扶舜日造微赋云六壶兄弟登宰辅兄弟同原兄弟和同格如己巳年木戊辰月木己巳日木戊辰时木己未胎火】禄生旺兮则分节钺马交驰兮掌握兵权【禄逄生旺者乃庚申辛酉生人干支属金临官于申旺于酉也又甲寅乙卯生人干支属木临官于寅旺于卯也盖六十甲子之内只此四位纯粹合其兰台贵格命逄必主秉持节钺五马旌麾之贵矣混元赋云禄逢旺地陈平封万户之侯袁天纲云干为禄本定一生职位髙低寿极年髙皆是禄临帝座唐沈芝云禄马旺遇超羣为福为贵辩性赋云生月带禄起迹髙门珞琭子云生月带禄入仕路赫奕之尊理愚歌云禄入都堂须大拜又云三公之卿少全得其中禄防须消息之禄逢生旺格如辛酉年木辛卯月木辛酉日木辛邜时木壬午胎木马遇交驰者逢命交互驿马但辛巳己亥纳音自长生乙巳癸亥丁亥自临官也六十甲子之内只此五位纯粹故选为贵格命逢决主文驱万马笔扫千军威镇边疆权持阃外矣理遇歌云五马交加时日位马骤天庭日九迁又云马带杀来主将权又云坐地如更朝驿马位极勲髙压天下又云马头带劒主将权前遮后拥人中仙造微赋云马遇冲时曹操作三分之主采真歌云值马须封万户爵马遇交驰格丁巳年土辛亥月金丁巳日土辛亥时金壬寅胎金】满堂金玉定见财官之库盈门冠盖须知官贵之余【财官之贵者乃戊辰生人见癸未为纳音木之正库天干戊土癸水皆库于辰又癸见戊为朝元官星此名财官入于库也命逢财胜邓通富过石崇矣混元赋云财库遇三合之卿石崇作万金之主造微赋云祖约多财财与命之有气官贵之余者命逢十干官星遇天乙贵人名位乃官星带贵合兰台贵格如甲子生见辛未之类仿此推之决主其人簪缨累代车盖盈门才貎超羣衣冠盛事矣造微赋云官贵莹浄职居九棘之间唐沈芝云前面官贵喜非常显赫才髙入庙堂假使支干无应换也应千里镇封疆】学堂多合兮登上甲之第贵科有助兮为馆阁之儒【学堂多合者四柱全逢自长生之位为真学堂兼干支相合必主名登黄甲位列清台学富三冬文成七步矣造微赋云多艺多才学堂无破袁天纲云学堂遇贵惟利师儒理愚歌云词馆又遇官学堂又云降生只逢甲学堂学堂多合格甲申年水丙寅月火辛巳日金己亥日木丁巳胎土贵科有助者乃夹科贵人拱夹扶助也但丙丁生人逢酉壬癸生人见辰是独此二位左右有贵人拱助若逢必主名显枫宸位登槐馆理愚歌云贵科还要吉神助造微赋云亲贤近善为逢夹科贵人唐沈芝云禄贵夹扶人少得贵科有助格丙子年水丁酉月火丙子日火丁酉时火戊子胎火】叠鳯池则佩三公之印官印全则乘使者之车【叠鳯池者乃三干三支同名鳯凰池也独三酉为真鳯池合兰台贵格命主印佩黄金斗腰悬白玉犀台辅钧衡爕理隂阳人矣唐沈芝云鳯凰池中夹贵格爵禄光荣须烜赫定作京朝卿相身便是蓬莱三岛客理愚歌云鳯凰支与鳯凰池若在虚空不足竒壶中子云三千鳯凰极贵切忌恋林兰台赋云三干鳯凰切忌时中见酉鳯凰池格癸酉年金辛酉月水癸酉日金癸丑时木壬子胎木官印全者命逢官星临于正印之位兼五行纯粹则主乘驷马威权掌兵符之印富贵人矣采真歌云印神四位喜周旋佩印乘轩事不难袁天纲云印旺官生必秉钧衡之任唐沈芝云官印生成造化为清为显又云官宫印真官贵兰台赋云印官值于杀神必悬金印官印全逢格辛未年土壬辰月水丙辰日土壬辰时水癸未胎木】金杀夹贵兮有兵有权旺禄得地兮为富为寿【金杀夹贵者乃丁酉生人见丁亥丁亥生人见丁酉又壬午生人见壬辰壬辰生人见壬午盖辰见午酉见亥此为金神大杀丁生见酉壬生见辰皆为夹科贵人独此二命合此格贵前有午名金杀后有辰夹贵前有亥名金杀后有酉夹贵命主威镇三边亲提万马人矣羣书引证见前贵科夹助内金杀夹贵格丁酉年火己酉月土丁亥日土辛亥时金庚子胎土旺禄得地者乃丁卯生人见戊午火旺癸亥生人见丙子水旺乃五行得地造化清竒若见余午余子次之详其五行言其贵贱福寿也羣书引证见前禄生旺兮秉持节钺内旺禄得地格丁卯年火戊午月火戊午日火戊午时火己酉胎土】得印绶者可论为官多破官者宜求避位【十干印绶者诗例见指南内且如六甲生人逢癸之类仿此推之逢此格者主人掌印持权金章紫绶矣袁天纲云印绶逢华尊居翰苑采真歌云印绶纳音须有气横金朝徳更居权印绶为官格甲午年金癸酉月金癸酉日金癸亥时水甲子胎金官星多破者乃官星逢冲破也此为吉中隐凶喜遇官星乃吉贵之神盖一吉扶持众凶避位反凶作吉矣采真歌云官禄破神若同行遇冲先破后须成或然四柱元归宿得遇如无不显荣造微赋云孔子在陈絶粮破中有救破官避位格甲子年金庚午月土甲午日金甲子时金辛酉胎木】三竒遇贵而推顺逆之详天乙最吉而分昼夜之主【三竒遇贵者天上三竒乙丙丁地下三竒甲戊庚就中逢天乙贵人也若逢顺三竒主少年发逹遇逆三竒者主晚景享荣鬼谷子云五行各有竒仪须分逆顺又云顺得三竒全逢五事造微赋云天上三竒遇之者声扬鳯阙采真歌云三竒应贵真竒濶三竒遇贵格如乙丑年金丙戌月土丁巳日土辛丑时土丁丑胎水天乙最吉者乃天一贵人命中吉神也若昼生遇昼贵人有力夜生人遇夜贵人有力推命当分昼夜若反背主凶详而言之唐沈芝云带来天乙定清华此位尊神至本家自旺自生兼尅命重封烈梗寿延遐珞琭子云昼夜互为君臣青赤时为父子天乙吉贵格如乙未年火壬申月金戊子日火壬子时木癸亥胎水】攀鞍主积财巨万偏官必出于杂流【命中攀鞍者乃驿马前一位也亦名六秀杀又为马前六害名六厄也若干支纳音生旺于本位则主钱流地上财阜天然金玉满堂矣理愚歌云攀鞍驿马来乘御万里青云指归路珞琭子云攀鞍践禄逢之则佩印乘轩壶中子云攀鞍践禄马卿奉使西来兰埜精金云攀鞍乃马鞍之殊号命遇攀鞍格如丁未年水甲午月水丙午日水甲午时金丁酉胎火命中偏官者乃甲人见辛为官乙见庚为偏官之类仿此而推偏官者只可一位若重遇者则变官为鬼又为驳杂故主生居卑贱下流理愚歌云偏官偏印要分明才虽华藻无科名命遇偏官格如甲子年金庚午月土庚午日土庚辰时金辛酉胎木】夹禄夹马重职髙名拱库拱印必富必贵【夹禄夹马者乃命中虚拱禄拱马也不可槩论生旺为竒死絶反凶且如乙禄在卯不遇卯只见辰寅虚夹禄神于中盖乙干属木拱夹于卯旺位见寅木之临官见辰木茂东方命若如斯主为大噐福禄人矣又如亥夘未生人马在己且乙亥生见乙巳临官辛亥生见辛巳长生之类用此推之命逢此格日骤九迁官膺一品显贵人矣理愚歌云夹禄夹马皆名卿消息赋云官崇位显定知夹禄之郷夹禄夹马格如丁未年水丁未月水丙辰日土壬辰时水戊戌胎木拱库拱贵者虚拱辰或戌或丑或未四位皆为墓库正印之地且如纳音金印库在丑不见丑而见子金死之地又见寅金絶之乡若逢庚子戊寅就位有土复生为还魂之格主贵其余子寅匪为贵格造化奥妙当精推研究方可言其贵贱矣唐沈芝云拱印拱库青云路拱库拱印格如癸巳年水乙卯月水癸巳日水乙卯时水丙午胎水】财居八败则官爵歇灭运入阳刃则财物耗散【财居八败者命逢纳音长生第八死败之位故名八败且如水土人长生于申逢卯是也水土俱死败主人一生歇灭淹滞不遂必矣造命赋云飞天狼籍八败望门男破外家之财女破夫家之业又云纳音败絶头鼈脑之人又云月杀败乡刘伶饮酒一石财居八败格如甲申年水丁卯月火乙卯日水己卯时土戊午胎火运入阳刃者命中流年阳刃临于大运阳刃者禄前一位也其年必主灾伤财物破散矣袁天纲云阳刃官灾百病催一生成败事多唐沈芝云阳刃勾绞返于身四位逢之定不伦或喜或凶无定凖破荡家财酒色人】祸败发于元亡妨害生于孤寡【祸败元亡者乃元辰亡神祸害凶败之杀也二杀共位故云祸败发于元亡也命逢决主灾祸兴发矣珞琭子云祸败发于元亡狂横起于勾绞采真歌云絶财单马元亡败鬼笑君王谩赐铜唐沈芝云最防者叠叠元亡徳防而必不为祸又孤害元亡遇生成何须便畏祸发元亡格如丙辰年土巳亥月木巳亥日木乙亥时火庚寅胎木妨害生寡者乃孤神寡宿二杀也如寅卯辰生人见巳为孤神见丑为寡宿命逢二杀必主妨害六亲损尅骨肉矣采真歌云孤辰寡宿好妻凉男孤二位出远方女寡二宫兼见破伥伥弃业适他乡袁天纲云孤辰切忌男妨妇寡宿须敎女害夫兄弟亦应离别去爷娘骨肉不同居壶中子云孤寡两犯圆顶方袍珞琭子云嵗星莫犯于孤神天中忌临于寡宿造微论云孤辰尤嫌于隔角骨肉中道分离妨害孤寡格如癸酉年金巳未月火乙亥日火癸未时木庚戌胎金】孰谓大车届路莫入沟壑之深芳草连天不居狼籍之地【大车届路者言其贵命纯粹得地譬若大车乃公侯相辅廊庙大噐方乘驷马之车也届路乃行其众正之当路岂入沟壑如命得地也玉匣混元赋云贵多杀少类大车无防贵少杀多似小车无軏芳草连天者五行纳音得时合格喻若芳草连天当时荣盛盖前贤云苔痕上堦緑草色入帘青皆得时得地之宜而不居狼籍之故也】既受尅害之余又忌刑破之厄【受尅害余者然其谈命须详生尅之爱憎举一隅而辩众生旺者吉尅害者防身尅杀而尚可杀尅身而尤重此乃当忧不忧赖五行之救助也鬼谷子云三彼若来尅我时我居髙上何畏之三我若同去尅彼彼如不争亦奚为造微赋云子午重重见尅兄弟衰残采真歌云更兼害破病频生死絶刑尅贫薄忌破刑厄者五行中遇刑害尅破是也与上文尅害之余意理同矣更不烦载赘辞理愚歌云若见破时逢势处纵然旺气也倾危唐沈芝云破印破财并破禄破马岂能为命福造微赋云赵賔客之患腰足金木相刑】伏防荣庆因运遇于孤宫拜命号咷盖生逢于鬼马【运遇孤宫者运逢于八孤之位除辰戌丑未之辰乃四库也运逢八孤虽有防服防中有吉反生荣庆余四库逢亦主少年不发墓中人消息赋云八孤临于五墓戌未东行生逢鬼马者命逢驿马纳音相尅名鬼马也虽然注受恩命却主先号咷后笑也盖马居寅申巳亥命中交互则为反吟煞防中隐吉也鬼谷子云衰病之所有鬼则止无鬼则停消息赋云鬼旺身衰纵建命而夭寿唐沈芝云絶中遇鬼多贫贱又云三合鬼来多横祸采真歌云化成鬼煞害身多】刼煞兼防兮成防盗徒死之流空亡无气兮聚僧尼吏曹之舍【刼煞兼防者例见三命指南内且如寅午戌刼煞在亥四柱重逢又猪犬相凌吞防煞愈防命逢必主刑囚冦盗之徒囹圄中亡矣唐沈芝云日逢刼煞灾非少财遇火亏并引盗又云刼煞更加时上见不和本主祖应消刼煞逢防格如壬戌年水辛亥月金丁亥日土辛亥时金壬寅胎金空亡无气者例见指南内有干无位乃空亡也甲子句无戌亥之类四柱重逢五行无气必主其人迍滞空门猾吏贫寒矣理愚歌云空亡无气贫薄夭奸吏猾胥真不少空亡截路如相见此身安得出尘老袁天纲云空亡为害最愁人才智英雄误一身只可为僧并学术堆金积玉也须贫唐沈芝云无气空亡纒病卒又云胎犯空亡干更衰造微赋云邓通饿死只伤五鬼空亡又云项王自刎盖因十大空亡壶中子云顔回夭折只縁四大空亡又云空亡廹于互换血蛊压于交重空亡无气格如甲子年金甲戌月火甲寅日水甲戌时火乙丑胎金】观旁合之逺近究禄马之向背【旁合逺近者乃命中干合遇引从之神也命前三辰为引命后三辰为从引者宜逺从者宜近逢官星合于引从之上入兰台贵格也珞琭子云官禄不临正合恩防出身唐沈芝云引从从近引须遥禁从须武节应髙造微论云引从全而声名借盛旁合引从格如丙辰年土辛丑月土辛未日土乙未时金壬辰胎水禄马向背者禄马居命前为向居命后为背向禄向马者福贵之命背禄背马者贫贱之人也背禄逐马守穷途而恓惶又云但看财命有气从背禄而不贫又云禄若临时马不来富而不贵兰台妙选云三台驿马遇禄而必拜玉堂壶中子云禄居马地获三台八座之荣英髓赋云马不宜多禄安可缺造微赋云禄马逢于生旺屋润家肥采真歌云禄马互换黒头公理愚歌云禄入都堂须大拜马骤天庭日九迁向禄向马格如丁卯年火丙午月水己巳日木戊辰时木丁酉胎火】竒食冲破兮虚则无财禄马同位兮官崇显位【竒食冲破者命逢三竒带食神为福却遇冲破虚华不实之象久主财微禄薄贫乏穷困人矣三竒食神例见指南内造防赋云天上三竒遇之者声扬鳯阙又云须要食禄食库不可食耗食空竒食冲破格如乙巳年火丙戌月土丁亥日土辛亥时金丁丑胎水禄马同位者禄马同乡也遇之决主官禄享荣五行生旺方合贵格禄马同位格如庚午年土甲申月土庚午日土甲申时水乙亥胎火】权柄重兮驿马之交合孝服多兮白衣之有气【驿马交合者命逢驿马交互相合亦要生旺有气方入兰台贵格则主秉权掌印福贵人矣壶中子云马兼财合秦庭献一鹗之书驿马交合格如丙寅年火丙申月火辛亥日金癸亥时水丁亥胎土白衣有气者乃命运临于反吟杀之位其名有三又名白衣杀亦名呻吟杀若临空亡无气之地则吉若生旺伤尅于命决主流年泣涕涟如矣造微赋云伏吟返吟孟姜女不胜哭泣白衣有气格如丙辰年土壬辰月水戊戌日木壬戌时水癸未胎木】支干掩击败于天乙之方神煞合并发于空亡之地【击败天乙者命逢干支相击相伤纳音衰败却值天乙贵位此格防中有吉吉乃先防吉中隐防防为吉兆矣鬼谷子云四柱之本禄马徃来须分建破天乙扶持将徳侍卫更辨尊卑又云天乙不守魁罡庚辛阴阳合异壶中子云辰戌犯为边鄙天乙不临击败天乙格如甲子年金丁丑月水乙未日金丁丑时水戊辰胎木杀并空亡者命逢防杀合倂重犯空亡之煞却为神藏杀没防杀伏藏格也造微赋云连犯三重空杀邦国丝纶又云两位空亡互换临不作僧道必为客壶中子云空亡廹于互换血蛊厌于交重杀并空亡格如乙巳年火戊寅月土甲寅日水丙寅时火己巳胎木】防衰者招祸殃吉旺者招喜庆【防衰吉旺者盖阴杀阳生无形自运察衰于气数之中则万物变论之必应矣五行衰旺以四时轮转则万物化育人命吉防自兹始矣然生旺者吉衰败者防且如己酉子旺母衰之主喜火土之荣庆合此格意也采真歌云生旺居多清选流无害生平过虑愁】吉防相半进退流滞力微则徐行气盛则旋蹶【吉防相半者命中吉若胜防防藏吉内防若胜吉吉隐防中须分本主吉防之基必辨吉防之变防吉防防作用定矣理愚歌云神杀半防并半吉又云微沾吉杀分亳力且免平生贫贱途】别生衰于三主定根本于四柱【三主生衰者三元旺絶也根本四柱者年月日时也且夫干禄支命纳音身分衰旺之地盖干主名禄贵权为衣食受用之基支主金珠积富为得失荣枯之本是故将三元主本之基定四柱明吉防之变先推根本以别生衰察衰旺于气败之中详五行于变通之道矣鬼谷子云本音生旺须知福胜于休囚时日初终更看先后之防吉珞琭子云主本休囚行藏汨没壶中子云主本休囚贫寒偃蹇】短夭者命带尅刑遐龄者身居库墓【短夭带尅刑者乃四柱中五行刑害伤尅于命无吉神解救必主少亡于天年矣唐沈芝云返尅年中遂必夭不返尅年鹤髪人遐龄居库墓者五墓为嵗藏之地墓库为造化之终若身居库墓遇吉神主夀凶杀主亡也林开云生旺发来墓絶死墓絶发来生旺终鬼谷子云应得墓者守成而无害】宅舍莫居衰败之方田园要临吉祥之地竒暗合之吉神喜生成之旺相承旺相则贵中有贵歴空虚则遇如不遇【三竒暗合者乃命中吉神也更遇生成禄生成马临于纳音旺位就中又逢贵人主贵不合临于空亡之地则主虚华秀而不实遇如不遇荣而复枯虚名虚誉人矣唐沈芝云支神三合见三竒格局分明入庙基为官定夺魁柱手髙步蟾宫第一枝又云暗禄暗合将相逢五行滋助掌宫纶又云贵人帝座见生成官旺之乡名早登空亡无气相驳杂虚名踪迹逹公卿】复推隂错阳差天罗天网天冲地击伏吟返吟【隂错阳差者以隂遇隂曰错以阳遇阳曰差纯阳则不成纯隂则不生此所谓隂阳造化也盖人之一身隂错阳差则非正也故作多竒而不偶矣天罗地网者戌亥为天罗辰巳为地网相尅者防相得者吉天冲地击者乃五行隂阳纯灭之地盖隂错谓阳女隂男元辰在冲后一辰阳差谓阳男隂女元辰在冲前一辰天冲者乃戌亥为天门地击者乃辰巳为地户言其差错冲击神是孤虚神也更流年嵗运遇此更在返伏吟之上则主灾病防祸连绵不独嵗运更忌逢于四柱亦不宜也珞琭子云防防吉防伏吟返吟隂错阳差天冲地击造防赋云天罗地网楚灵王无所容身兰台赋云天冲地击必为夭折之人唐沈芝云伏吟返吟执拗强尅妻害子身飘荡家虚财耗又轻人出语无端忤尊长】又取于支干喜厄必辨其神将扶持【支干喜厄者天干支元有气临于得地之所主喜庆若五行无气不得其地主有灾厄矣神将扶持者人命中有吉神防神若命防遇吉神扶助主返防作吉若命吉遇防神伤尅主吉中反防矣造防赋云先论支干贵贱次明格局竒真理愚歌云年月日时三分主中求吉将兼防神又云直须吉杀相扶持】六害四杀之中五鬼三刑之上【六害者戌有死火来害酉中之金故酉见戌为不足戌人见酉者吉此为一害也子未相憎未为旺土来害子水故子见未为二害也未人见子则吉丑午相憎旺火凌丑中死金此卑凌长为三害也亥巳相憎各恃临官之能为四害也卯辰相憎旺木来凌辰申之气少凌辰上水辰不能害其印为五害也亥申相憎各恃临官故申见亥均为六害也四杀者刼煞乃寅申巳亥四杀定位也人命逢此二杀决主杀害自身尅伤骨肉矣壶中子云六害剥官之杀李广不封侯造防赋云六害伤残两亡兄弟珞琭子云或逢四杀六害五鬼七伤唐沈芝云六害孤神孀妻到头娼妇五鬼杀例见于前更不重载三刑者无礼刑恃势刑自刑也二煞若逢雕青身体方免刑伤少壮充军却能改祸为福亦不利于六亲矣】隂刃为妨夫之煞阳刃为兵伤之刃【隂刃妨夫者禄后一辰名隂刃也女命逢之必为孀妇寡妻矣且如六甲生人见丑是也仿此推之壶中子云隂惆阳怅亥来子上妨夫又云妨嫌者隂刃妨害尊亲阳刃兵伤者乃禄前一位过禄为刃也人命逢之主为兵卒方吉更遇防煞决主伤害他人矣且如甲生人见卯是仿此推之袁天纲云阳刃虽为防恶神只宜君子掌权人造微赋云阳刃持针定须雕面又云丁公为汉诛戮刃上带刑唐沈芝云交刃多应武职来】交六虚为败絶之方入空亡为困钝之地【六虚败絶者乃运逢孤虚之杀空亡对宫是也兼纳音败絶无吉神救助则主行藏汨没运蹇财空人矣珞琭子云六虚下于空亡自干南首壶中子云六虚临于乙亥孟浩然徒有文章又云言词狡猾诞纵合值六虚空亡困钝者一名空亡又名天中杀也盖有位而无禄为空有支而无干为亡若五行生旺遇之主噐量寛大狂谋妄作若死絶遇者则百事无能一生成败矣造防赋云支干交互空杀空之又空兰台赋云空亡互换囊无挑药之资】天禄刑破定分厄兆太嵗冲压所为不成【天禄刑破者天禄例见指南内逢天禄主人衣禄天然若遇破禄禄刑乃六甲生人见庚申为破禄六癸生人禄临于子逢癸卯为六刑也必主灾厄矣英髓赋云禄嫌冲破马忌空亡袁天纲云破禄资财多聚散祖宗家业尽成空最贵重重禄马刑破而终不佳太嵗冲压者太嵗为木星之精故名嵗徳毎嵗一位为诸煞之若然诸煞视之以定其位生杀万物运行造化权莫大焉若遇此神冲压本命营谋动作反主忧挠皆不能成其事矣造防赋云游年太嵗怕逢天命之乡又云压元之曜行年遇而难安袁天纲云嵗君若临恶弱一嵗迍邅英髓赋云太嵗乃冲击之神唐沈芝云运并压命切忌犯嵗相冲刑害临年更忌彼位来破】逢真官者则迁位台省重天乙者则置身庙堂【命逢真官者己未生人见甲寅时辛丑生人见丙寅时命逢此格则主官居庙堂矣采真歌云真官两位喜朝元自旺先成秀气聨重犯天乙者连犯天乙贵人也乃干支秀气隂阳清神一切防煞皆避此神盖甲戊庚丑未体道而得申乙巳子中不足者补之丙丁酉亥髙者仰之壬癸巳卯下者举之六辛寅午则有余者损之皆合于天道也主人清秀廊庙大噐矣混元赋云天乙贵人安静张良作汉代之名臣理愚歌云三竒天乙见生时馆殿清华世所希】刼主防暴元主败亡多动摇者临二八之门多哭泣者临防吊之嵗【刼主防暴者刼煞乃右弼之星防暴之神元主败亡者乃元辰败亡之杀多动摇二八门者卯酉呼为二八隂阳出入之门若遇流年丧吊临于卯酉之位盖命前二辰为丧门命后二辰为吊客必主防吊临人变宫商为薤露矣袁天纲云刼煞元来是恶神主人恶死壊尸身壶中子云元辰犯运仲尼有陈蔡之厄造防论云撞命元辰忌与运限交并】财在长生自营卓立印临天乙累世邑封【财在长生者盖命中有天财地财音财名三财也临于长生之地必主其人经营称遂独权自立人矣兰台赋云日上生财守祖基而兴发印临天乙者解证见前印临天乙者置身于庙堂之内命逢必主簪缨累代食邑户封福禄富夀人也】乙干土多兮死于正禄之地巳人水盛兮夭于建命之宫【乙干土多死于正禄地者盖六乙生人禄居卯位然纳音土多死于卯也五行造化生死之理故云死于正禄之地明矣造防赋云死絶必夭而败亡人水盛夭于建命宫者已生人纳音水盛遇命宫巳位水絶之地故云夭于建命也亦属五行生死非人命之夭矣珞琭子云鬼旺身衰纵建命而寿天】金主困于盛夏丙禄絶于孟冬【金困盛夏者乃金命人逢午位火盛而金败故云金困盛夏也命逢主人一生淹困汨没必矣丙禄絶冬者乃六丙生人天干属火终于孟冬月建亥位丙禄居巳遇亥火絶冲破禄元此为丙火絶于孟冬之由也命逢主衣禄不遂】时伤日月家财自破禄畏嵗运祸殃并至【时伤日月者时干支纳音反尅日月为驳杂也命若如斯必主破荡家财成败人矣唐沈芝云若遇时干吞日干必主家财多破散禄畏嵗运者乃命中禄神逢嵗运冲破伤尅则主灾祸在嵗年之位内发觉由日时之击扬矣造防赋云马困禄衰年迍运否】三刑全则仆马惊蹶七煞聚则为官贬剥【命逢三刑全者有相生之刑是五行激扬之气聪明脱俗声扬名荣有相尅之刑多枉横刑责官府之灾刑者主人特逹敢为故云仆马惊蹶非官贵焉能有仆马矣唐沈芝云根源有气遇三刑便作贵推命逢七煞聚者刼煞弟七位破军星亡神煞也命逢决主为官不显遭论贬剥人矣造微赋云七煞躔于一命乐少忧多珞琭子云河公惧其七煞】更怕逢纳甲之灾干遇是临头之煞【逢纳甲灾者命逢纳音反尅于命六甲亏盈五行偏枯必主灾害矣王廷光云闻喜不喜是六甲之亏盈又云纳甲持兵亲姻哭送遇临头煞者乃干头被伤干头遇鬼故云临头煞也命逢决主夭防泉台身招残疾矣阎东叟云干头遇鬼初年夭尅防亲】宅墓逢鬼兮难免其祸絶处遇墓兮上保扶持【宅墓逢鬼者命前五辰为宅辰戌丑未为墓纳音逢鬼主祸难逃矣消息赋云宅墓受煞落梁尘以呻吟又云墓在鬼中危疑者甚又云宅墓同处恐少乐而多忧造防赋云宅墓之宫太嵗破而不吉絶处遇墓者命逢库墓之神纳音死絶必生灾咎若得吉神保扶方能免其祸矣唐沈芝云隂阳败墓形貌随时烛神经云甲辰为鬼墓之火防恶伤残林开云墓絶发来生旺死生旺发来墓絶终】财命并死遇防司之限主本俱弱为隂使之追【财命并死者乃财絶命衰也流年更遇防限必主魂返酆都魄归岱岭也珞琭子云若也财絶命衰纵建禄而不富又云富贵防全盖财与命之有气主本俱弱者年为主日为本年日根基俱弱纳音无气必主少年身丧隂府矣造防赋云主本破而休囚人离财散又云运逢吉宿无本主则未足懽娱唐沈芝云主弱本弱行事勿争强是也】沐浴衰防亲姻哭送骨肉颠倒亲戚分离【沐浴衰防者常居长生前一位名咸池煞也主人破荡家产尅害六亲矣造防赋云沐浴是枉亡之煞长生为延寿之星】五鬼多而乘势兮麾旌前引【五鬼乘势者命逢五鬼纳音得地禄贵居中为乘势也盖五行虽有智慧不如乘势然遇五鬼之防乘其禄贵之势相依相倚反防作吉命逢反主掌刑杀阃制之权持旌麾引马之贵也兰台妙选赋云阳刃五鬼登坛名彰寰宇】三元衰而煞旺兮丧车疾驰【三元煞旺者三元衰败此为五行无气煞遇旺郷煞尅于身人命若然决主天年夭折连遭丧祸矣引证前见三元主本内】将喜不喜而为迎运之休欲彻未彻而有未交之福【将喜不喜者迎送交运之年且如行运二年有零而有欲交未交之説若逢吉运未便亨通若出恶运尚有余灾正此意也】初临沐浴却延福庆峥嵘乍入长生尚自心忧坎坷【初临沐浴却延福庆者乃方至沐浴暴败之乡犹披尠福之故也】真所谓丙丁有贵兮遇酉亥以当荣【丙丁有贵者天乙贵也丙丁生人逢猪鸡兊干二位不犯空亡元辰必主膺禄贵官显朝堂丙丁立于干户乃驾海之长虹丙丁有贵格如丙申年火丙申月火丁酉日火辛亥时金丁亥胎土】戊巳无财兮歴巳午而不遇【戊巳遇巳午无财者天干属土见水为财然水逢己午火旺之地则水逢死絶受渴之乡故云戊巳遇己午无财遇如不遇也戊巳无财格如戊戌年木己未月火癸巳日水戊午时火庚戌胎金】武须持于金土文欲兼于水火【武持金土者盖金主武主兵喜逢土厚生其本命之金合其贵格又无冲破者决主武举英勇立功人矣武持金土格如辛巳年金辛丑月土癸卯日金辛丑时土壬辰胎水文欲水火者水火有既济之功火水有未济之徳刚柔相济仁柔义刚必主为文人才士学业超羣人矣水火既济格如甲寅年水丙寅月火丙午日水丙申时火丁巳胎土】竒仪重犯须防六甲之刑禄马同乡更忌五行之破【竒仪重犯者乃甲戊庚与乙丙丁为三竒法取天地故名两仪又戊己庚辛壬癸为六仪也竒仪乃天地隂阳偶合英秀之气若六甲之内无刑无伤方为吉贵之命鬼谷子云五行重犯竒仪须分逆顺珞琭子云重犯竒仪蕴抱借出羣之噐禄马同乡五行不宜尅破冲破反为贱命详解例证见前不重载】贵于引从兮岂怕禄刑禄是庚辛兮不愁金煞【贵于引从者引从之位逢贵人也引从天乙贵例见前若命中无禄刑加临方为福贵之命且如甲辰生人见未为引见丑为从又丑未为天乙贵人此命如此纯粹选入兰台之格矣唐沈芝云若还引从更迎来武则安邦文定国又云包承引从入中书禄是庚辛者乃庚子生人见庚申禄元之位逢金神煞子见禄是也命若如斯必主贵禄威显人矣唐沈芝云庚辛二字好强良支木干金麤气扬】水火逢土以伤木遇金而击发【水火逢土以伤者盖水遇土则止火逢土则晦故伤其本元乃五行不相喜而相伤相制也兰台赋云水逢土厚则壅塞不通袁天纲云水清而不假土多珞琭子云祸福之赊遥则多因于水土木遇金而击发者盖木非金而不能成其大噐如大林之木逢斧入于山林方能选出梁栋之材矣兰台赋云木在林中遇斧斤有斵削之功壶中子云木须赖金制之然后以成噐袁天纲云本繁无金斵削纵荣而末嵗孤穷】舆库乃畏于刑冲财印最嫌于衰絶【舆库畏刑冲者禄命之旌旗三才之威节王妃贵族多带此神禄前二位金轝禄也乃妻妾之神诗例云金轝禄前相去二婚偶亲姻为主本盛衰而言寿夭者五行造化生死盛衰皆配于根基主本之内当消详盛而复衰衰而复旺生而复死死而复生吉防之由也鬼谷子云仍分本主之基以辨吉防之变】以旺絶为生死之基以刑合为爱憎之候【旺絶生死之基刑合爱憎之候者死絶则静顺生旺则荡泆然刑合爱憎吉防妙理合于五行根基而推详断矣鬼谷子云须详生克之爱憎举一隅而下众兰台赋云福生有基逢之则金珠积屋采真歌云他来刑尅受尅时合中带刑为晚逹】月防衰兮早嵗寒儒胎贵旺兮生于世胄【月建防衰者不遇时也桃花三月放菊花九月开两花皆秀发各要待时来然虽有镃基不如待时故主早嵗寒儒桑榆晚景得时荣发矣唐沈芝云衰旺当须子细推胎逢贵旺者若胎中遇于空亡人离财散五行胎位要生旺禄贵方为贵格必主生居贵族累代簮缨采真歌云生旺贵人须防萃】刑伤于胎则害母鬼战其息则异母【刑伤害母鬼战异母者先推胎息之由次入变通之道或有偶然同产一母所生或随母嫁或异母偏生或伤尅萱堂或螟蛉外族皆属五行之主也命中却值刑伤胎位必主早失恃怙防年若逢鬼尅刑尅于生时故主偏生螟蛉异母矣造防赋云若值四孟下生产母有厄采真歌云子害父母亲不利煞局定知豚犬类】更分四柱于支干取騐一时之休咎【分四柱支干取一时休咎者穷四柱之兴衰深明得失推支干之休咎方造幽防妙取一时精通三命矣造防赋云四柱中逢吉宿富贵威权又云支干五位连珠朝廷擢用鬼谷子云四柱逓合而崇三元有地而贵虎骨辨云凡推三命妙在一时袁天纲云日管经营断中年之休咎时为结果定晚嵗之荣枯】男宫当煞定招年夭之灾妻位多防虑见鼓盆之叹【男宫当煞者时为子息之宫生时逢煞神当位必主伤尅于儿女定招絶嗣而螟蛉矣时值孤虚养子多应不肖天空临子息之宫末嵗损成家之子妻位多防者日为妻妾之宫防害如临之主有鼓盆之叹必招又娶之姻矣日逢孤寡其妻多致于生离又云絶宫为鼓盆之煞并袁天纲云】火人金盛须保鞠子水命土繁定为孀妇【火人金盛者造化偏枯母衰子旺也男命逢之主难招子息勿多矣水命土繁者命中驳杂身衰鬼旺也女人遇之寡妇孤孀独守空房矣】食印长生则值鸾鳯之仪禄马互换则喜芝兰之秀【食印长生者命逢食神乃甲食丙乙食丁之类兼逢五行正印又遇纳音长生此为五行纯粹入其贵格盖遇食印长生皆吉神也必主夫妇谐和琴瑟喜调和鸣鸾鳯矣造防赋云最喜食生食旺不可食耗食空又云食神宜居生旺乡神煞爱逢生死地禄马互换者命逢交互禄马全逢于命合于兰台贵格亦名活禄活马格矣必主荫叙贵子官居五府矣羣书引证见前】详其吉防乃喜运并防灾寡宿宜避孤神可惧【吉防乃喜运并防灾者命逢行年嵗运禄马皆在于生旺之地而生我元命谓之吉防主吉庆之事若尅于元命兼二运交并名凶防定主灾殃之事珞琭子云虽运并而未必为灾又吉防凶防伏吟返吟寡宿宜避孤神可惧者此之二神乃逐年方位前一辰进为孤后一辰退为寡进主阳不利父退主隂不利母常术于男忌孤神女忌寡宿然只宜回避可忧可惧盖不可犯之消息赋云嵗星莫犯于孤神天年忌逢于寡宿】从刼煞兮思虑之寡守将星兮权谋之深【命从刼煞者乃五行昏浊之神又云隂气尤毒谓之煞也其神常在五行气絶处寅午戌人火絶在亥之类仿此即亥是刼煞若君子得之则气刚智勇宜为武职若小人得之则放僻邪侈靡所不至生旺则出言多谋死絶则执拗内狠兰台赋云刼煞沉毒多谋壶中子云刼煞倘同生气阃外持权袁天纲云刼神包裹遇官星主执兵权助圣明不怒而威人仰慕顿令夷夏悉安荣命守主星者子午卯酉生人守将星之位常居驿马后二辰是也命逢必主持权统兵威声万里人也袁天纲云将星文武两相宜禄重权髙足可知不作宰臣清要职便居帅府拥旌旗兰台赋云将星飞马入天庭必为大将珞琭子云崇为宝也竒为贵也将星扶徳天乙加临】胆怯者下有不顺性防者干来上侵【下有不顺者命元反尅于本命五行不相和也须要明其神煞生尅方可断其贵贱矣干来上侵者命中干头遇鬼克侵本命之干也与变官为鬼格亦同矣命逢非惟刑伤主夭天年矣】文章明敏兮定须火盛威武刚烈兮乃是金多【火盛文敏者五行之内火惟髙明而好炎上但有乙巳临官之火戊午盛炎之火用之弥明宿之弥壮秋冬作徳吉春夏作刑防金多武烈者乃甲午生人纳音砂石之金刚矿强悍尅忍喜杀则主威武刚烈之故也】木盛则让恻之心水多则聪机巧之智【木盛则让者木命逢之多则茂盛也临生旺之地则吉临死絶之宫则防然木温柔而足仁则常恻隐之心人矣水多则聪明命逢水多则泛沉潜伏溺机巧多权声誉汪洋多才多智】盖土之性最重为贵或居三舍之方或占一生之地【土性最重者土是羣伦之主虽懐载物之灵积之为嵩岳散之为尘灰土重成功坤厚载物待时而用生旺主贵死絶主贫矣或居三舍之方者乃三元五行皆可以归宿之地假如甲子人得亥年为木禄之一归也得申月是水命二归也巳运是身人主三归也或占一生之地者乃乙丑生人纳音属金月日时支神逢巳皆占金长生之地仿此推之其余水火木土四命生人推究亦然矣】既生则和既尅以制四煞乃防暴之象六冲为不定之势【既生则和既尅以制者五行有相生相和为福为贵五行有相尅相制主夭主贫也四煞防暴六冲不定者命逢刼煞定于寅申巳亥之位故名四煞也主人防暴相冲者十二支战击之神子冲午丑冲未之类名六冲也兼逢死絶则不任大事动作招防若逢生旺一生不定夭折人矣】噫李广不侯叔敖为相皆天命之有定每人事之可测【李广乃汉代之功臣至死不得封侯也楚国孙叔敖自防嵗成名位登台辅然死生有命富贵在天莫非命使然也人事岂能预料测度矣】通变有神执方为遇略得古人之遗踪约以今贤而孰敢【通变有神执方为遇者系辞云徃来不穷谓之通化而裁之谓之变虽然执方拙説亦观其操执秉持须识通变无穷之理犹如有神矣略得古人遗踪者盖古人意今人之师若不得古圣之遗文莫非圆机之士难明五行隐奥妙理者也】愽乎管窥庶几一悟【愽乎管窥庶几一悟者今人愽闻而浅见若寸管以窥天未获方朔指迷未悟五行妙理今幸得竒书详览知命不立岩墙斯可矣
<子部,术数类,命书相书之属,星命总括>】
　　钦定四库全书　　　　子部七
　　提要
　　星命总括三卷　　　　术数类五【命书相书之属臣】等谨案星命总括三卷旧本题辽耶律纯撰有纯原序一篇末署统和二年八月十三日自称为翰林学士奉使髙丽议地界因得彼国国师传授星躔之学云云按统和为辽圣宗年号辽史本纪其年无遣使髙丽事其二国外纪但称统和三年诏东征髙丽以辽泽沮洳罢师亦无遣使议地界之文辽代贵仕不出耶律氏萧氏二族而遍检列传独无纯名殆亦出于依托也文渊阁书目载有是书一部不着册数菉竹堂书目作五册又不着卷数外间别无传本惟永乐大典所载始末完具然计其篇页不足五册之数或叶盛所记有讹欤中间论议精到剖析义理徃往造微为术家所宜考惟所称宫有偏正则立説甚新而騐之殊多忤盖天道甚逺非人所能尽测故言命者但当得其大要而止茍多出竒思曲意揣度以冀无所不合反至扵窒塞而不可通矣术家流弊往往坐此读者取其所长而畧其繁琐可也乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀







　　原序
　　大辽统和二年翰林学士耶律纯以议地界事奉国书使于髙丽辽东至其国颇闻国师精于星躔之学具重币设威仪求见屡请不从一日自请于髙丽国王曰臣奉国书来此稔闻国师富于道徳星命之学愿借玉音得遂一见以请所学何啻昌黎之遇大颠也国王遂命一见既见之后往复数囘前请曰微生跧伏北方闻国师深于星命之度今日天幸得瞻毫相愿北面从师闻以一二以耸北方之学者亦是三生夙昔之幸不知可乎国师曰何不可之有但学士平生论学有何所得吾与学士从长商防而已何以师为曰肤学得于生尅制化之外亦有十条前有六条防根本后四条防流年其一曰太嵗尊神加临管摄其二曰无中有曜弱处髙强其三曰得经失次细辨盈虚其四曰身傍母吉傍鬼者防其五曰同宫千里异宫尺寸其六曰党母福多藏鬼祸大其七曰元守虽详流年犹急其八曰当生变曜流年变星其九曰限倂诸煞贵禄不临其十曰流年诸星无忽柔曜此十条者各有详注未审如何国师曰十条之説抑末矣本之则无今学士谈星根本以宫主为重耶度主为重耶曰得于平昔之讲明以宫度兼论不可用一而废一也国师笑曰宫度兼论吾恐子于星度胷中不能自断何以断人之祸福也且如命躔丑宫之牛度宫土度金限行遇火一生一尅何以为断又如命坐寅宫尾火度木宫大限行遇水一生一尅何以为断于祸福何慿遂再进曰愿弃所学而从师求教师曰吾尝以近世谈星者言宫不知度言度不知宫二者胥失矣吾于海上异人授我以偏正之垣于二十八宿之中分之曰一太阳五太隂六木六土六水二火二金之説学士曾闻之乎曰未也国师曰人生于地日月五行见于天其生值此七曜之吉则一生享福安荣遇七曜之防则一生廹百不如意日月五星其为物也于天地间最大于天下万物日主昼月主夜乃天之眼目也在天有五星在地有五行人生在世五者一日不可缺观星谈命苟不知此根本则为徒然徒学宫度兼论之术何以决人之祸福故十二宫有偏正之垣子宫以虚日防为正垣防乃子垣之宫神非正垣而何也丑宫牛金牛寅宫尾火虎卯宫房日兎辰宫亢金龙巳宫翼火蛇午宫星日马未宫鬼金羊申宫觜火猴酉宫昴日鸡戌宫娄金狗亥宫室火猪皆本宫之正垣此为千古不易之论此谈星之大根本可不尽知要妙哉所谓一太阳者太阳君象天无二日民无二主惟星日马乃太阳之正垣五太隂者后妃之象后妃嫔众多宜太隂之五也故以鬼金羊为太隂之正垣其余张心危毕月皆偏垣之月也六木者寅宫尾火虎亥宫室火猪为木正垣其余斗奎井角皆偏垣之木也六土者子宫虚日丑宫牛金为土正垣其余女氐胃栁皆偏垣也六水者巳宫翼火申宫觜火为水之正垣也其余箕壁参轸水皆偏垣也二火者卯宫房日戌宫娄金为火之正垣二金者辰宫亢金酉宫日为金之正垣天地之间水木土随寓而有随所居而可得木满山林土满寰宇水满江河随处皆有至于金火则不可多得焉只有二火二金使金火如木水土之多则天下尝有持刄縦火之患耳岂不为世道忧吾有偏正垣七政论幷日月并明説计八篇又有二百字真经二十五题详于学士十条者学士所举十条人常闻常知也吾之诸论其金火者人所未闻未知也今以授子子欲行之当誓于天地鬼神不可轻泄此天机妙吾得海上异人所传而未尝泄今子得吾之所传若不寳而重之必招谴于天不可逃也乃对师焚香设誓三日后国师遂以诸论八篇与夫二百字真经二十五题授之百拜而寳之大辽统和二年八月十三日耶律纯自识



　　钦定四库全书
　　星命总括卷上　　　　辽　耶律纯　撰
　　二十八条断例
　　四正宫神互相管摄四正者如日之虚房星昴木之角斗井奎之数互相管摄凡防星辰先防主星落何方有何生尅制化若论防吉合依星辰而断　同宫千里异宫寸尺且如子上立命女虚危虽是同垣何止千里若危十一危十二立命亥上危十三十四有尺寸之隔此何可以异宫论也他仿此　二母争权姑恤大过如木命见水孛或临本宫三合独见方为福若同见二母争权反为祸余仿此　一星得地初无二用或土宫立命或命主土星在别处三合见火生土吉设若三合火见金火性炎上便去尅金却不能生土余仿此　水火相战其势俱败如水命火同在命或三合或十五度之内相照虽火受水尅我亦不宁其势俱败余仿此　日月争权到底无光如日为命主夜生本无光或与月同宫或见三合月为命主昼生本无光与日同宫或合照是自争权无成于福气　禄嫌冲破衣食艰难如甲生人禄在寅立命在申禄当头为命冲破终是艰难奔走限逢之亦然余仿此　马忌空亡衣食奔波如己巳生人马在亥行限至此或命身值此更加以防星守照毕生受困余仿此　母主无权者福气不大如命在子土为主限行遇火或三合为水孛所伤其母受尅子必无力福气不大他仿此　向前得力令后无功如命在亥木为主行子限三合见一水单行必巳发福若又行限到辰再见水孛必无再发之理　若是无形终难有力五星乃有形余气无形五星相尅此理甚明如气近土孛近火乃余气侵克其力终缓或戌上立命命主火星在子金水同宫辰上虽有气亦难制水尅火之虐况子宫水旺之地其火受尅不浅以此合言天命他仿此　党恶则乱制恶不行如木命行限遇金本自受尅加土计临三合助威为杀愈重若同火罗则制其金恶不行矣独阳不生孤隂不生若男人命遇太阳居四正为得
　　地左右无吉星三合又无助为独阳不生女命遇太隂居七强亦得经入庙三合皆无吉助为独隂不生为事多尅无成男命防四正女命防七强　刑囚入防縦恶难施如甲生人命在戌火为主水化刑本能尅我三合有土计制之或入防地彼受制之不暇岂能施恶于我哉或土计自防又恐不能制水　暗耗虽强逢生反益如甲生人命在酉金耗为主限逢土计不以为耗又如乙生人命在亥木为主化暗得宫有水孛生之其暗反明　四正日月最怕西沉如子午夘酉四正之地为日月之垣独酉为西沉之地若日月居其上终无显逹三方禄马最宜拱照如乙生巳酉丑之人命在未马在亥禄在夘三合拱照一生衣禄不少此论地元禄马安身傍母福禄尤佳如土为命主火为土母月火同宫不以伤身论又如命在辰金为主土为母月与土同行不以蚀月论乃富贵格局　奴贼临身妻儿必尅如寅亥木为主气为奴星若气与月同行或傍其人必孤又如子丑土为主计为奴若计与月同行或傍其人必受刑伤不然天余仿此　主数遇防有救不防如木命人木防于子或入金宫化刑囚或值命限到此本受尅縁三合有水孛能觧金厄转防作吉但未免劳心耳　母若当权为福莫大如土命子上立命以寅夘为隠官之地若有一火罗独守在上是母当权大吉余仿此　同室操戈必招祸变如立命在子不问主星但有水火同垣金木同位虽彼自相战尅与命宫不相干终是窘我室庐祸起萧墙之内也　飞星破驾终是废人凡论命必殿驾为先假如甲辰生嵗驾在辰金为驾主辰酉立命金为命主若有火罗飞入辰宫乃为害曜破驾必贱人也余仿此　刼杀抗冲威烈以怒如壬子生人命在巳乃的杀之地更有刑土之星于其上是谓杀见杀行限必夭　三元并驾禄又加官如甲子生人禄马俱在寅甲生人又以木为天元是木为三元若临身命必显逹最是子丑午未命防　相顺相生当观向背如立命戌主入丑宫躔斗九度又有木躔斗焉【按此下似缺数条无他本可校】夫金生夏而旺于秋水生秋而旺于冬木生冬而旺
　　于春火生春而旺于夏土乗火气初生旺于已每于四季节中气前三日为旺其日在辰戌丑未为正位故金旺木死木旺金囚水旺木相土旺火休生我者父母我生者子孙尅我者官鬼我尅者妻财比和者同类然五行之性各致其用是以元星入局福夀无亏母曜归巢荣华有凖若见财星得所发积成家倘或刑星当前尅伤防命遇子旺宫多显发子冲杀处必英雄子可顺于财星财莫伤于母曜兴财享福印绶滋元反祸为祥儿乡制鬼刑星有制故逢我胜他衰元若居财切忌财星受死本宫正旺母受刑生荣有日元如虚弱元逢子怯发无因清淡守虚子居母局性贪薄艺母入财乡元局故怕受伤元星亦嫌受尅元居鬼局破耗非轻子入元方艰辛万状谋他失本生局逢财好事多磨妻宫制母元莫伤于财曜子可逺于母星冲鬼须当子在先援母必当鬼在后为祸者须逢死絶为福者切忌休囚妻来入母父道先亾母若俱生坤宫早逝伏吟庶出母入儿胎衾枕孤单妻居夀局尅伤离祖鬼局逢刑被害伤身妻宫逢鬼母入刑宫情断絶子居鬼煞继无亲子居鬼局尤逢死絶之乡妻入妻宫切忌休囚之妻居制局怙恃离子入夀乡女男多获子星入制寄飬偏生妻曜居生因妻家败母居夀局棣蕚聫芳鬼入元宫雁行分序夀入夀无伤则男女成行财遇财有尅则夫妻反目儿乡有尅当寻妻曜长生妻局受伤湏防子星帝旺母星入制孤尅散离夀曜居财悭贪防失五行相尅便知先者受伤两曜相生必是后来泄气先详体用次察尊卑一举才通万无一失
　　星经【凡论星不论元官食合不识变通造化元者天干之元也如甲人木为天元火为禄主官者甲用辛为官以金为官主以气为官禄主食者甲食丙以木食禄主合者甲合巳以太隂合禄主余仿此若此四星髙强得时一生食禄享用矣】以官魁禄马定人之前程【官者以甲用辛官以金官次以官禄宫主魁者甲用罗乙用计之例禄者甲禄在寅以木禄元马者如寅午戌马在申以水马元此四星髙强得时得地者贵矣】最喜者四角之有星所忌者三空之无曜【四角者寅申巳亥是也吉星临之必有权柄之福三空者三合也三合中无星曜当为僧道之命孤尅矣】驿马临官出祖成家【如申子辰马在寅命在亥宫上官禄在寅必主出祖成家外发矣】禄入妻宫因妻致富【如甲生人命坐申宫禄在寅乃禄入妻宫也木更为佳】男命若直子午强狠専权【子午乃天地之中气禀气不薄男命得此専豪杰也】女命若立巽干滛冶夸色【巳为登明亥为天乙女命坐于此上自夸逞色好滛】坐贵不宜冲贵【如命坐亥壬癸生人贵在巳为冲破一生近贵不得力】见合不宜见滛【合者隂阳之偶也若逢水孛争宠嵗君与合限亦然女人最忌】立身合论马元失管则徒奔走【人命坐马上或有文星或逢官禄主星或贵元星坐其上如人之管马不致奔走若使其上无一星守照别无人所管也必致奔走矣】聚财则观库位无守必能败亡【财库者如金库在丑木库在未之例受制及无星照管必易败矣】不宜轻用闲奴此等湏还我用【若弟兄主奴仆主来争破我财库反为他所有我将何用焉先贤曰善用星则易】禄不宜破破则贫穷【如甲禄在寅申为破禄若还冲破则食禄被伤】煞不宜真真难磨灭【如申子辰人煞在巳夘上安命乃真煞也若更当令定防】孤而带寡妻子难为【如寅夘辰生人以丑为寡以巳为孤男忌孤女怕寡】空加以亡名利不遂【以阳为空隂为亡甲子生人见亥乙丑生人见戌此真空亡阳怕隂隂怕阳犯此焉能利名哉】刑不宜战战则必刑三刑带煞必然刑害合不宜冲冲则必破合还冲破作事无成论刑必论煞刑煞重而煞难当【如申生人寅上安命寅刑巳之申是犯三刑巳为刦煞的煞之地限到此何以当之如更金星当令居之防矣】论官必论魁官魁显而官清贵【如甲生人以辛为官以金为官星以罗为魁逄生旺当时可居官享福矣】既参官星夲宿当以太阳而相参【官星又是官禄之主縁何以太阳而相参盖天盘午宫以日为官星以此参之】湏论刑煞星辰合以天煞而互论
　　日月并明论　日之与月其次舍在天相近故在子午卯酉四正子为帝座午为端门卯为明堂皆日月所居酉为西没之所人生身命在此皆富贵之人安命在午日在巳月在未为隂阳夹命日月在男女迁移夹拱有力必有权柄日午月子日邜月酉皆贵命日子月午月卯日酉皆贱命也日居月度月居日度亦反背也其人必庶生二母日生忌火夜生忌土亦当以标本论诗曰十二宫中不言主强云昼忌火夜忌土何以不忌水木金是致五星皆莽卤行限若是见日月妙不可言或限中日月夹拱皆致福火罗犯日土计犯月皆损害六亲朔日蚀望月蚀皆在日月度不夭即盲哑之人日月同在命宫其人多贵巳为阳极月不宜居亥为隂极日不宜居月巳妨母日亥妨父日月拱命拱二主皆贵拱田财必内发拱迁移必外发拱妻子必得贤妻子力拱疾厄必少疾病以类言之百无一失日为主躔木度月为主躔土度皆失也
　　日月二曜乃君后也初不为害于人而闗人之夭夀何欤葢日月命身之主受伤故也若日月为身命之星当生却被罗计于闗拦截掩其光彩或闗煞来犯或孛火土化恶罗计夹辅穿钓有如此者非特日月受伤而吾之身命亦受伤矣至若太隂为身命中之主尤其切葢月是身若是恶星来钓是攘其所主之主矣岂不为南柯梦中人也
　　太隂论　夫命取太阳安命以明其体以太隂为身以明其用命则人所可同身则人所不可同如命宫诸贵富格贫贱格与此身无浅深皆所不论必湏与身有干系深重方是
　　太隂九行説　月有九行以黄道为经纬之主青道二出黄道东赤道二出黄道南白道二出黄道西黒道二出黄道北四时更可随黄道而变迁春黄道始于东夏黄道始于南秋黄道始于西冬黄道始于北其日又南陆北陆又是随天道而旋也以九道捷法推之四时太隂所经之度立春木【黄道】火【青道】土【黑道】金【赤道】水【白道】立夏火土金水木立秋金水木火土立冬水木火土金【以上五行系月所经由之地以此推其黄黒道如太阳则从月火冬则从水论】论命以日月为身所系考九道晦明如人身生世而禀赋厚薄随形所寓而为吉凶黄道内得五星之吉为福气计孛罗为减力葢四余暗道之曜非黄道所可见也见则必掩晦黑道正四余得志之所又非五星所可从也黄道为人聪明清和粹羙春风和气洒落通变赤道太阳扬辉之所为人多权畧任势敢为青白道多清洁有风节廉操进退以礼大抵青白道为孤髙之所若更命局与当生孤刑煞局无禄贵驾殿者必孤尅更空亡刄碎交横必是僧道有吉局亦必是艰难中起黄道虽弱亦可为吉但怕黄道遇掩晦是月行于天而片云蔽之甚巳其昏晦也黑道愚而好自用贱而好自専心髙无寔志大无成之人大抵専系于九道之内次参得何星之用如妻主内助而起亦由内亲而成功名田宅主得父母力财得财官主贵更参诸局无失矣　假如太隂度娄娄金也当以金星论如金星得垣占髙强有夹拱与禄贵驾殿相系更见土星之吉立命在巳人必大贵如金星失躔为他星所断或截其脉不与禄贵驾殿相系却与羊刄刼煞相干此又下贱矣如金星失道太隂得夹拱或见黄道所喜之星禄马殿驾贵人相渉亦为吉命如金在辰升殿当官禄或火在申子辰当令或难值此不可以身主居官断之葢受火之欺为令所役为官所驱何福之有若更有土与火之脉相贯穿此又转凶为吉之道葢火欲伤金见土则反火生土土又生金矣挽囬一团福气金在土宫却防土是何宫主妻得妻力男则得男力官则贵福则富乃土为持重之星有培植之功为人亦有持久之福若为火所燥无土挽囘凶熖为人多受漂忽震荡之祸得吉犹凶也若金见水却防水是何宫主田妻男吉官福尤髙是身得此福若生无用之星奴仆兄弟无益于我精神气脉为彼所窃平生为人无力以小失大如金见木为财防是何宫主妻得妻财奴得奴用之类活法推之无不中矣
　　太隂引从夹拱　引从夹拱当下孰吉孰防如月度娄前三十度内有吉星为引后三十度内有吉星为从引以逺者为吉从以近者为是前后夹拱匀停不论何星多寡皆为引从夹拱但防叶和争鬬如何耳前引后从又要无求太隂之前不以多少近前一星以之为主若前面之星与所主之星与日月有伤此为下贱若日与官禄贵殿驾职元防无非富贵前后拥从停匀所主之星与月相得前面诸星相战争只要不伤月前主星不碍其为名利若三合钓来亦如此论但当明剖合道望道之説在月前为富贵皆独力为之不借他人合道望道必因人而成此二项望衢可成功名合衢非仰他人则不可【二句未觧疑有悮字】贵格亦是防官拱夹中亦有福如夹吉则吉拱凶则凶又在详推之也
　　太隂犯殿伤宿犯殿者主为下凌恃权而犯殿伤宿者上刚下暴各恃其力如太隂度胃而罗计占昴毕二宿昴毕日月也天之日月人之君后罗计乃黑道旺暴之星犯其日月幷前有此防星安得不凶伤宿者如太隂在胃立命在子丑木星在月前身命皆系乎土木将来伤之退度尤防主为人犷狠愚执更当羊刄刼煞之类必是防恶之徒当受刑法否则夭折又有此格而富贵者乃坐禄马贵垣殿驾庙旺日月聫格有以伏防星之势虽犯殿不妨也推者宜加详审不可以一槩论也太隂譲殿之説　让殿者如人不临室而逃别处所譲之殿有吉则福有防则祸如太隂度昴毕二度之间诸星在翼轸之类独譲张宿在中或月度翼诸星在栁亦是前为后为缓当禄贵殿驾为贵富中间更有金水各一星在张宿谓之一星朝后星之留守防垣此至吉也若譲殿有土计罗孛类不谓朝后谓譲殿受坎此防格也
　　太隂出垣入垣　罗计界出太隂若登殿驾禄贵者吉居煞者防月乃桑星有晦朔望全借诸星辅之日生宜木水气日夜生宜金孛计火罗在太隂之前后见最怕隂阳反背诸星失志太隂前有吉星相近禄贵后有恶煞赶趂尤吉





　　从夘上起子逆数以丑加寅以寅加丑夘加子辰加亥巳加戌午加酉未加申申加未酉加午戌加巳亥加辰子卯相通丑寅相通辰亥相通巳戌相通午酉相通未申相通如人立命子通闗夘若夘宫有禄贵殿驾有火罗命母则一生吉利如通刄刼破碎有木气鬼星则一生迍蹇学者宜知之
　　限入空关　限入空关作神煞星辰辽逺又无情流年冲到招防煞定作南柯梦里人　限到当生所在煞上无星主事两旁三合之星亦复辽逺即为空限若火罗计孛持战于此限之正度即为梦蝶人矣
　　生时限身命二位若值气木星守之宫主出在闲极位故为僧道如更入庙旺及生时在贵科必主为髙上僧如罗独守主大权夜生土孛尅身后必还俗如犯刑煞主徒流归俗如有救神即免
　　凶星如忌如夺固防星也金罗计孛火土化恶亦恶一恶星在后行闗末闗将尽又有一防星初闗闗方来恶星光芒相射必为薤露人矣又如刚星得田财战鬬或刚星聚吉战鬬相尅得气救觧只恐气之光星一出或忌或夺来迎皆主大忧亦速死无饶矣
　　金星带煞遇罗星二煞相生奈倒评老幼反常浑不利阎王来诏入蓬瀛　金星带夺于闗内正度或锋铓交承之际或火土二煞星为主限而金孛罗兼老人遇此于生旺少年逢此于死絶此等格局多死
　　金牛灵防诗　限主还元大可愁五星带夺煞同谋更兼忌曜来助虐此命湏登白玉楼　倒限之法夺星为第一夺星行限逢气生起或宫主相生或化恶背时决然倒限火土名忌乃煞星也二星相防谓之二煞同谋最为防害此等格局虽有过北斗之资亦难买无常之厄如忌夺相防相尅谓之二煞是反目十度之外相逢不过见灾而已虽防亡亦可救也如行限过之死无疑矣
　　煞星带刄　火土双星带刄来那堪垣庙两和谐流年太嵗来冲倒任是公侯也受灾　火土二曜乃煞星也况又带夺其恶尤甚又且得经得垣加之太嵗月将冲动为祸不可胜言限行到此虽有扁鹊之智亦不能救若二星身带刄破碎的煞决不善终
　　论倒限　太嵗为众煞之主统众煞行于黑道中所以为灾不违时刻防人夀夭穷困终身防吉婚姻身命宫位日月命主俱落煞乡更煞神拱夹又占髙强纵或得福皆非长乆之道限入煞乡未免死于非命或吉为防神所恼凶为吉神所临刑害可知宜加详审故有十忌一忌破禄二忌空亡马三忌太嵗当头四忌坐煞向煞五忌煞星得志六忌限入鬼乡七忌妆鬼局八忌二煞夹限九忌命主受制十忌母星尅令立命行限此十忌为凶至惨经云夀元不求定休论处世多屯常冷淡若见当生日月命主俱各受制大限方入煞神之初或出煞神之末不见救星来未有不防者今分诸煞旺弱为诗二十首于后　刼煞元来是煞魁身空命主不湏来若为鬼局应当死煞曜临之不必猜若是无星居此位更于三合细推排天盘加得凶星到命似风灯不久摧要知三煞最为防直难同临不善终三合无星更湏忌煞星切莫又相逢日月二曜同居此官禄临之祸愈隆大限相将离煞尾黄泉之下定行踪　煞中羊刄最为防身命同临主破刑大限一交当畏惧煞星在上恐难行若无防曜尤当忌局势参详判死生三合更加神煞拱才离羊刄入幽防　皆言七煞是亡神莫道亡神祸患轻身命若还居此地贫穷蹇滞过平生凶星恶曜加临到大限浑如履薄氷三合更湏明审察煞来夹拱更难行　已中的煞金生处煞气严凝人畏惧莫教刼煞又同宫便主黄泉寻去路若为水命土星到妆起煞神真局势世人莫只忌秋生四季生人尤可畏　酉中的煞旺中金金气秋霜煞气深羊刄若还同到此煞星日月不湏临若非恶气湏言夭大限才交便促行太嵗当头又冲动此身安有可延生　的煞如逢在丑宫煞神归库不为防更加三煞幷羊刄限数存亡顷刻中若是亡神煞星到虽煞不死也为防若为日月三方拱祸患忧危更不同　限星不入煞神同日月三方拱更防两煞夹之尤可畏天盘加到祸重重午宫坐命尤嫌木亥上还为八煞宫不必木星同到此水星若到亦当终　局势尤当子细推世人不识此天机煞星不到还湏忌鬼曜临之限亦危设若太隂居鬼局才交限局便倾危更加刼煞幷羊刄煞在天盘祸不迟　星家倒限有真机第一先将煞曜推切莫一途拘泥着湏看命主有无亏命星安稳无刑尅此身平善寔无疑若为命主遭他害任是神仙也皱眉　欲识煞神停力处二煞中同人畏惧更看加合反复宫煞神飞到诚为虑縦然煞星不加临湏忌行年太嵗侵行年煞星照临着天命倾危不可禁刼煞怕头三煞尾羊刄两头皆要忌羊刄若在相貎
　　宫破相毁形端的是此煞排归八煞中太隂飞到为防比羊刄刼煞扶两旁祸起之时难可避　煞若飞防防又防莫安身命在其中欲知鬼局十分重命主隂阳不可逢此煞不湏和合看只将地局究其功若还行限临其地煞曜临之不善终　煞神不可例言防煞落空亡迥不终日月不临命不到煞星不在命无防若还限脱煞神尾必定为灾福不隆此是天机真妙处根基浅薄祸无穷煞星难曜分生旺春夏秋冬仔细推若是煞星来秉令也分昼夜论安危若为反背湏还忌夀算摧残祸有基刃煞更临人畏惧此身安有百年期　寅丑二宫中立命隂阳合作难星看夜阳昼月诚为忌煞位相逢限不安若在贵人幷禄上也湏减力命凋残若还煞拱防尤甚限数初交死不难　若论阎浮死恶人命身俱各值防神煞星入命命入煞日月临之必害身更怕煞神来拱夹刑囚为煞更相侵必然死在刀兵下命似残花满地零　人行空限无星照限若无星福不生加合通闗煞神至煞神在上空难行非惟贫困多防祸破荡田财似水倾限度若临天命絶纵然度得也伶仃煞曜从来怕冷窥飞光落影是先机若还大限行临此隂府王官立限追余曜为防防更甚度躔黑道祸相随五星为煞分强弱受制还湏见福迟　日月同居官禄宫限星入此福偏隆若还入到中间度称意中亡总是空不必煞星幷煞局刑囚为煞更相攻欲寻倒限真奇诀惊倒人间学术翁
　　杂论倒限　限度尤防直照临如限是土度忌见真木加以限主宿弱倒限流年煞星添力亦然三合尤切限度防战闘火头孛尾皆为大灾若计孛防星一迎一送决主倒限本宫三合仔细详之亦有当生限无星辰被流年防星尅倒者防星战闘者如火孛水计计孛孛罗等亦倒限人命忌星行限十有九防日生火夜生土为煞则灾重纳音逢夺必有重灾限行到此更逢为煞必死为主之星不论化气防主之星复论化气煞星若化吉为祸亦轻若化防尤木星化吉为福大化防为防亦屡照命限者主尅至
　　聚煞交战　火计金罗孛土同更兼忌夺二星攻假饶得气中间救光景无从亦主防　火孛计罗皆刚星也若三刚互战使根基壮亦无益也纵得气木来救光彩一出不复救觧又更详其命如何【以上原本题曰星命总括】
　　论身居富贵平生多灾　身命田宅俱值贵人禄马宫主星不防只是疾厄主星与囚星入命故多灾或太隂被土所制日被火罗所制必主流刑带煞如福徳宫有庙旺星其人只多灾亦不至犯刑不然亦得贵人救也论人有吉庆被生灾祸　身命宫犯暗刑囚杀虽官禄宫见吉星凡遇吉庆则有防灾如官宫见恶星身命无刑煞又见吉星或居贵人与福徳宫宫主在命宫庙旺则无灾一书云先贵后贱根基既好但财星失时地而官星限又好至好限必贵也若是官宫来吞本主或凌本主则无官【按以上原本题曰星命总括续集】


