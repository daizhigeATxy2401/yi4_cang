　　钦定四库全书　　　　　子部七
　　提要
　　玉照定真经一卷　　　术数类五【命书相书之属臣】等谨案玉照定真经一卷旧本题晋郭璞撰张颙注考晋书璞传不言璞有此书隋志唐志宋志以及诸家书目皆不着録惟叶盛菉竹堂书目载有此书一册亦不着撰人盖晚出依托之本张颙亦不知何许人勘验书中多涉江南方言疑书与注文均出自张颙一人之手而假名于璞以行术家影附往往如此不足辨也其书世罕传本仅元明人星命书偶一引之今检永乐大典所载首尾备具犹为完帙虽文句不甚雅驯而大防颇简洁明晰犹有珞琭子及李虚中命书遗意所言吉凶应验切近中理亦多有可采如论年仪月仪六害三竒三交四象之类尤多所阐发惟推及外亲女婿以曲説穿凿不免牵强附防耳盖旧本相要有所受究非后来杜撰者所能及故録而存之备星命家之一种焉乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀










　　钦定四库全书
　　玉照定真经　　　　　　　　　张颙　注
　　卦逢生气天德合世世长年【注云生气三合生方者为生气亥夘未人在亥申子辰人在申巳酉丑人在巳寅午戌人在寅须要日时也又云长生亦名生气甲乙木到亥丙丁火到寅戊己土壬癸水到申庚辛金到巳此名干隂生气也上更带天月德合者尤为长夀及数世之延长耳天德者正丁二坤三壬四辛五干六甲七癸八艮九丙十乙十一巽十二庚天德合者与本命命干合或支合带天德合假令己亥木人六月甲寅日时六月天德在甲甲又建庙又有天德又有干合世世长夀耳假令壬子木人四月辛亥日时四月天德在辛木到亥长生然无干合以应假令丁未水人三月壬午日辛亥时亥夘未生气三月壬为天德合耳假令庚午土人己夘月土甲申日二月天德在坤甲巳又合庚午土长生在申外仿此】身命逢刑返尅时必须天贱【注云支与纳音也凡人身命日时尅破者夭贱也假令辛巳金人五月丙寅日时寅刑巳下火又尅金故为夭贱耳假令壬申金四月乙巳日时乙巳火四月旺巳又刑申故禄废之地必大败假令庚午土人壬午日时壬午自刑正月木甲木又尅土故应上文外仿此】四阳俱立定知难有阴尊【注云阳干多而阴干少也阳干者甲丙戊庚壬为阳干也若胎月日时中带阳干盛阴干孤见者定母不夀也一若时犯尅者少年母死不犯尅者亦在二十五嵗或中年母先死假令甲子年金甲为阳丙寅月火丙为阳戊申日土戊为阳甲寅时水甲为阳丁巳胎土丁为隂干也上应四阳俱立一隂尊人先主亡化也】阴覆全逢不见阳尊老夀【注云阴干多而阳干少也乙丁巳辛癸为阴干也若四柱中阴盛阳衰者定阳父不夀也假令乙丑年金乙为阴也戊寅月土戊为阳丁未日水丁为阴癸夘时金癸为阴己巳胎木巳为阴只戊寅为阳外四阴一阳也犯阳父先死也】时来破日音凶而干见还轻【注云凡干尅在头面音尅在身及四支也故干轻音重也假令辛巳金人得丁亥日时丁尅辛然干尅下有土生金见之轻耳主先贫而后富先贱而后贵又须详太常在其中无气之乡而言之应耳假令辛巳金人得己丑日时己丑火尅辛巳金纳音尅重而凶耳假令辛巳金人乙丑日乙未月丁亥时六月土旺金印故得丁鬼为官也若五月乙丑日丁亥时者为鬼也】患难官灾逺近而自分得失【详限四柱如何吉凶若返吟者他州死亡凶咎假令丁未水人得丁丑日时或丁丑日得丁未时辛未日时若伏吟者在家得失返吟者他处吉凶但本命日时又得本命为伏吟若相冲则返吟值本命则伏吟本命本地吉返吟则他乡吉又云若相刑者见旺气尅身则官事凶假令戊申土人正月甲寅月甲辰日己巳时甲为戊之鬼己巳木又刑戊申土如此则有刑鬼旺木旺刑巳身因官凶患若死气多经难休气多经患耳假令庚午土人八月庚子日土乙夘时土休囚则防脾病而终假令壬申金人壬寅月金乙未日金丙戌时土春水休金囚又逢刑日防囚刑禁而后有病凶又云见干则近支又次下纳音又逺视于逺近耳在胎主小年月主初年日主中道时为末也】两分交战识取尊卑【年尊胎次月又次日又次时为卑也凡遇上尅下为顺下尅上则逆不可下尅上也若时破胎者祖破败破月门及父败破日身及弟兄妻财败外仿此凡命尅干主轻尅音尤重耳假令庚子年丙戌月壬寅日戊申时丁丑胎此者乃应时干尅日干日干尅月干月干尅年干也此虽伤尊人而于身轻忌之兆耳假令庚子年土壬午月木壬申日金甲辰时火此者应时纳音尅日日尅月月尅主也此言上下尊人夀数天贱之兆尔】三犯月胎祖宗尤祸【注云二三犯纳音月胎者言祖上尊人久祸患耳假令甲辰火为胎月在日时有丁丑水丙午水者定破祖尊人早亡败之兆也】丙戊丁甲时运戌亥道士僧人【注云甲丙戊也丁多见戌亥者道士僧人也或曰门户出僧人也假令甲戌人乙亥月丁亥日辛亥时者是也但甲丙戊重见戌亥者应上文耳】魁罡上见往来加临狱官屠讼【辰戌往来四柱见之为公吏狱人屠儿鬪讼不义之人又云若四柱旺官相财得者因不义而得也不相得者主不义而愚下尔又云若旺多在辰戌者为狱官也相多在辰戌者为不道之人也死囚休废者为屠儿狱吏争讼不义之人也假令庚辰年丙戌月庚戌日庚辰时九月金相之气所胜废因不义而见财也假令庚戌年壬辰月壬辰日庚戌时者因其气多则为狱讼口也假令戊午年壬戌月壬辰日庚辰时此因气多则为狱讼口舌不义之道耳仿此】寅申庚甲商路吏人【寅为功曹主曹吏申为传送主道路上又见庚甲者商路或公吏人也又云甲为青龙庚为白虎白虎主道路青龙主文书财物故上言耳假令庚寅人甲申月时或甲申人甲申日或子午夘酉诸命但有庚甲寅申者应上文也】子午逢之他乡外立【子午为阴阳二路上见庚甲者主他乡外立也为庚甲二干至水火之真路而败也假令甲子人逢庚戌甲午日时外颇同】癸乙壬加夘酉男女私情【癸为武乙为六合壬为天后夘酉为私门忌之男女多奸私也假令乙夘年壬午月癸亥日乙夘时此应耳】乙辛丁巳亥酉官事隂人常有【乙六合主私事辛太阴主暗昧丁主女人己亥赤口主口舌酉门户故言官事隂人常有也假令丁夘人乙巳月辛酉日己亥时应尔外颇同】干神支墓须详上下吉凶【干者天干也支者十二支也下者纳音也辨三才入墓详其上下言之凡干者甲乙在未丙丁到戌庚辛到丑戊巳壬癸到辰此者干墓也凡有干墓若无旺气者墓也有旺气者库也假令甲寅人十月乙未日己夘时十月相又得乙禄在夘复旺相有未非墓也假令甲子人五月丙申日乙未时五月甲乙休又日时全败此者墓也支者寅夘逢未巳午到戌申酉见丑亥子辰戌丑未到辰纳音者木未火戌金丑水土辰又云干防尊老同身尅防同类妻妾下防阴小也故自古今言辰戌丑未防害为五墓在焉今以正上文而应尔假令甲子人正月乙丑日时先库后纳音墓终有阴死亡人兆假令甲子人四月乙未日时墓在干在尊长尔假令丙子水人四月壬辰日时支与音同墓上尊人中阴人妻妾下阴小外仿此】德合与吉干相逢视于逺近【德合者阳干德日女阴干在支合也甲德自干乙德在庚丙德自干丁德在壬戊德自干已德在甲庚德自干辛德在丙壬德自干癸德在戊也相逢者视其合也若合在胎者逺合合月者初合合日者近合合时者晚德也假令乙未金人七月庚申日时七月金旺又得庚申日此发早近立耳假令甲子人正月甲寅日时以与同推也假令乙丑人五月庚戌日时五月乙庚败又落空亡自合凶耳凡阳干德在已禄阴德在夫也仿此】甲寅辛丑定因官事刑凶【甲为功曹主功吏曹官辛到丑在甲之官墓也下有辛丑丑土伤甲寅水故有因官而刑咎之象耳假令甲寅月水辛丑日时但有二干下尅上者是也】癸未庚申盗贼亡殁【癸者武到未为折足庚白虎到申临亭白虎主道路道路见武故主盗贼而死亡或道路而退败之兆假令庚申日癸未时应耳但有此二干音者应也】火逢盛土见庚而生向途中【火有土多则化而为土庚者白虎白虎主道路若有庚午庚子庚辰者定在道路生也假令戊子纳音火人丁巳月土庚午日庚辰时应耳】戊巳俱气休囚而生大疾【戊寅己夘见者防生大疾不然四肢风病之象又云若在甲相者以主上疾在休囚更为应耳假令己未年火癸酉月金庚子日土戊寅时土八月土休戊巳又休戌者戊也此干为休气之病者令人左瘫右痪手足不安见重者主大风疾也或曰戊寅日外全见者主门户出大风疾之人也年月日时胎视在胎月主门户尊人日时主巳身妻子也假令戊寅人土十月己夘日时十月土囚主巳身妻子之咎仿此】丙丁亥子投于江水沟河【丙到亥丁到子日时见之主投江河因水而凶灾也又须视无合而言之若丙见辛亥丙辛化真水而旺耳丁人见壬子丁壬化木而在丁相生不为前说若非二干上文应耳假令丙子人四月丁亥日时丁丑人二月丙子日时皆应上文耳】己午庚辛男女病多心血【庚辛金也己午火也火下金上辛巳庚午见之壬生者男女多病心血之灾假令庚午日辛巳时应耳】甲申乙酉小儿风多病肝经【甲乙木也申酉金也木上金下甲申乙酉见之主小皃多病肝风之灾假令乙酉日甲申时应耳外颇同】辛夘庚寅尤忌大人劳骨病【金上木下庚辛主筋骨寅夘主山林山林主身身既为金所尅尤忌劳血内气之病假令辛夘日庚寅时应耳】门中有土上全而腰脚须沈【夘酉主门户又主闗格己夘己酉全而见之主腰脚沈滞之象或门户有也依四柱主限言之见矣】申巳双加遇刑则臂肢有患【申巳为胷为臂申人巳日时巳刑申又见相尅主此应耳假令壬申金人乙巳火日时巳火到申金故应耳】丙丁嵗日癸壬眼目之灾【丙丁火人能照物象人眼目忌为壬所尅故此假令丙子人二月壬子日时应终防眼目之灾也】甲乙居前见庚辛忌为头面【甲乙木也主头面庚辛金也主已有所伤忌于头面假令甲子日庚午时若与本干为鬼者尤凶不尅轻应耳】水土同来寅夘平生隔气风痰【水土为身到寅夘主风痰之病也假令戊申土人三月乙夘日戊寅时此水土日到寅夘外仿此】再入天罡小肠腹急【水土到辰为聚墓之地若二象同见入辰位者主小肠腹急病女人血气之疾耳假令庚子年土壬辰日时水土同会辰中主男子小肠女人血海外仿此】五行十干畧定一端其外参详依经用法【五行金木水火土也十干者甲乙丙丁戊己庚辛壬癸十干也十二支者子丑寅夘辰巳午未申酉戌亥也甲乙主头面丙丁主肢膈眼目戊巳主脾胃腹肚庚辛主筋骨四肢壬癸主腰肾血海支者未头午面申巳胷背夘酉中膈辰胃肚寅亥膝子丑为足五行者金主肺木主肝水主肾血火主心眼热病土主脾胃内气凡在上见行年太嵗逢休气而言故上文立一端而取百千及万也须要临时识造化耳假令丙子水人六月丁夘日时六月丙火休又丁夘火休此生心眼闗膈中主有病详太嵗到尅日时处为灾期假令乙夘嵗乙食丁水尅火此应灾期外仿此分三主而言之妙】东金西木定生五逆之男【东方青龙六合木位不爱金也西方白虎太阴金位不爱木也却有金木交杂者主门户生五逆之子也不则子孙多不定也假令癸夘日时或辛酉日时皆纳音逆若乙酉辛夘者干逆也非但本命其外见干音逆者仿此】丙北壬南必有破逃之客【水火相易也各离本位故丙子壬午为倒也其外甲申乙酉庚寅辛夘癸巳丁亥皆易离本位定主逃移人口背外之人也假令庚寅人甲申日时或甲申人庚寅日时丙子人壬午日时外仿此】壬多艮坎道士须尊【壬主水也水数一万物从一生二二生三三生万物也艮者丑也坎子也子丑为宫观故犯子丑位壬水多者定出僧道九流之人也假令壬子人壬寅月子丑日时仿此】戌亥连阴家生盗贼【戌亥天空连阴者壬癸水多也如逢壬戌癸亥全见者主门户生盗贼之人也外颇同此】丑中立癸甲见而释教之人【丑为十二月之尽也甲为十干之初又云功曹为道士义首尾二干见本干有休囚气者为僧道耳假令甲寅人五月癸丑日时五月甲休癸上囚应上文耳】乙犯天罡阴人媒氏【六乙人或乙日夘辰全者主门户出阴人媒人巫婆药婆之象假令乙亥人夘日辰时应门户出耳】甲乙同来寅夘定出长髪师姑【甲寅乙夘全也若更在旬日空亡尤为应耳如甲辰旬中甲寅乙夘甲子旬中甲戌乙亥甲戌旬中甲申乙酉甲午旬中甲辰乙巳甲申旬中甲午乙未外仿此】庚辛向申酉之方人亡兵刃【庚申辛酉全也若更在大旺之乡者凶兆假令寅人得庚申辛酉全者主应又云辛酉癸酉全者亦应但金多在申酉金地大生大旺者主之】当生有虎怕入山岩狼虎之伤嵗刑足病【六庚为白虎见寅夘也非鬼干见之小应而轻正尅干音尤重假令甲申人得庚寅重庚寅得庚寅轻应嵗刑足病疾者是嵗尅干音之年假令庚寅日嵗到丙申尅干也当有口舌官事如见壬申当有伤如尅身当忧足病外颇同】雀逢天后翅翼中道难安【六丙为朱雀六壬为天后二干见之须慎兄弟左右假令丙子人得壬午日时外仿此】戊巳朝仁田宅而肿疮狱讼【六戊到寅或见甲六巳到夘或见乙主田宅疮痍刑狱仿此】癸丁加干鬼贼心血常行【六丁见六癸也小人鬼贼心血之疾耳防上灾】青龙与六合逢金男女尊人之祸【甲青龙到申或见庚乙六合到酉或见辛主尊长阴小之祸患耳详三主言之】太阴失路平生妇女之忧【六辛到无气之地多防阴人病滞忧耳假令丙戌人辛夘日时辛絶在夘乂是丙妻也】天后狂情到魁罡忌于身厄【六壬为天后见辰戌多有水土之病不尔隂人暗昧多厄滞也】六癸还生四柱旺相鬼贼奔流休囚肾病【癸在亥子申无土者多奔流而不定在休囚之乡者主血胃病耳】休囚九干墓死而九病之原【四时取休囚言之辛夘肝病庚寅骨病乙酉肺病丙子心病癸巳足病癸丑目病戊寅脾病见休囚而言之假令壬午人二月壬辰日时当忧妇人血病中道耳假令甲子人四月甲申日时夏木休见甲申当忧男子肾病耳仿此】月德双加有合而十分作福【寅午戌丙辛月合月德亥夘未甲巳德合申子辰丁壬徳合巳酉丑乙庚徳合若单见月德者有德行贵人扶助也更有合尤佳也假令丙寅人甲午月丙戌日辛夘时也假令壬申人十一月壬子丁巳日丁未时丁壬十一月德合重也假令甲人二月己夘日甲子时二月月徳在甲巳月合】见阳而贵士多升遇阴干隂人财力【凡见月德阳干者主贵人扶助接引也见月合者主阴人用力也假令甲子人二月甲辰日时二月月德在甲甲为阳干也假令甲子人二月己夘日时二月月合在巳者应上文若全合尤佳耳】尊卑同视十二宫所主何神【干尊音卑同见视其吉凶十二宫者一命二兄弟三妻妾四子孙五财帛六田宅七官禄八奴仆九灾厄十福德十一相貌十二父母也凡命生月上虚起神命阳顺阴逆数之到天上生时为命宫假令甲子男丙寅月辛巳日癸巳时丁巳胎更从生月上加子顺数至天上生时为命宫从丙寅上起次丁夘戊辰己巳庚午到辛未上见己巳命宫从辛未壬申癸酉甲戌乙亥依宫起之若甲子阴人从未上逆行辛未一命庚午弟兄己巳三夫戊辰四子逆行耳又须与行年太嵗相生相尅言之外仿此】三限见详于四柱【把三主月日时合十二宫言之假令二十五前将生月主事二十五已后五十之前生日为主五十后时为主十五以前胎元主事将嵗运共详入那一宫应那一主耳】鬼逢生旺后生兮贵气峥嵘【言干与纳音若干有制鬼者为官也若纳音为鬼后有生鬼者纳音为官也假令戌人先寅后甲中旺者官也纳音者土以木为鬼鬼旺后有水生官也】进退干音识辨要明得失【若生干则尊人见喜旺相则因富贵人进身生纳音则中下人吉或后人进旺返此则凶退耳假令庚逢巳者生干也外干同推假令水逢金者亦佳返此为咎】全逢本卦相应而出自尊顔【木为身得亥夘未逢旺相火得寅午戌依上土得四季金巳酉丑水申子辰但得本家卦更犯旺相者富贵矣假令丙子水人庚子月土庚辰金日甲申时水十一月水旺又得申子辰润下卦又云水旺相无土则不成气象金有土成用之象若不得时得本卦者乃客卦也似富贵而不贵也仿此】返战无功定出军人作贼【火为身得申子辰水为身得四季土土为身得亥夘木木为身得巳酉丑金为身得寅午戌但卦返尅身者是也】命前胎月再见坟茔【凡命前一位逢胎月者立坟坵之兆耳日时月推假令甲子人丁丑月日时也此者破坟墓之兆凡阳干前一位阴干后一位者是也】命后逢之家宅难为建立【凡命后一位为破宅阳干后一位假令丙子人己亥月日时外仿此】生逢酉戌小人奴婢多忧【如酉戌见金者多与小人奴婢忧患耳以酉为婢戌为奴故有此也假令酉日戌时外同】丁旺巽坤女子诗书好酒【丁未洒女丁巳诗女丁酉孤女丁夘玉女只丁巳丁未见之主女子诗书己酉出丽之人也假令见丁巳或丁未耳】龙常亥未夘寅同利路丝绵【申青龙巳太常有亥未寅夘者主丝绵利路之道也假令甲寅人己亥日丁夘时是余外同】甲乙壬癸全逢女作烟花之色【甲乙木也壬癸水也水木太和则生色木也假令甲子人壬申月乙夘日癸未时甲乙壬癸全也主门户出烟花之人外仿此】艮金痩小离坎髙雄【金为身到寅土为身到巳火为身在亥木为身到申水为身到已凡遇此假令甲子金人得壬寅日时外离于髙雄者若子午夘酉上带旺气者主为事髙雄也不然身大也又云凡上生下者小下生上者大纳音也外同】三丁二丙到金口舌生疮【为丙丁多而到申酉病死之地主口舌生病之非外壬癸到寅夘则肾疾冷病甲乙到己午则风肝之病戊巳到寅夘则四肢脾病庚辛到亥子则肺寒之病其外颇同】子午阴阳见盛衰两分卦兆【凡火为午子为水木为夘金为酉不可盛又不可衰盛则太过少则不及凡火太过则炎盛盛旺中有失水太旺则旺中有流木太过则折伤金太过则凶不及又不可刚均平可言耳假令丙子水人癸巳月水癸亥日水癸亥时水甲申水胎水多则太过太过则奔流而不定也若不及者絶败之象须要盛盛则要鬼衰则要生身败有财不困外颇同】南多北少家破人亡【只有昼而无夜也纯阳也假令戊辰年木丁巳月土己未日火庚午时土乃应辰巳午未阳多阴少也外见阳多者准此】返此之方女男消落【只有夜无昼也假令戌年亥月子日丑时见者应又主女男败之兆】东方全见妻儿难保长春【只有东王翁也乃薫风中阳也假令寅年夘月辰日巳时应耳但东多者是也】西望东衰金盛则家翁不吉【只有西王母也主尊人不吉之象假令申年未月戌日酉时戌胎应也】癸壬亥子工巧之人【壬癸主智亥子又主智智者主巧性假令壬子人癸亥日时外仿此也】癸甲壬全胡人狡佞【癸武甲主胡壬隂暗见之主髭假令甲寅人癸酉月壬日时主门户出此人也】月胎嵗合祖立他门【如丙戌年辛夘月或辛夘人丙戌胎颇同】嵗日朝时自身舍立【如庚人乙日时丙人辛日时是但嵗干与日时干合者自身舍居】合分内外取于进退之方【有内合外合也假令甲人有巳合为内合也丙辛丁壬戊癸乙庚合非本有合者此为外合也主本有合者为内合也月内合主内立外合主外立进退合而言之耳】畧取其强足见夫妻之势【若夫在旺相之地者夫强妻在旺相之地者妻强假令庚午人乙酉日时者夫强也申酉上庚旺乙败也若乙夘者妻强也假令在夘乙旺也仿此】合逢四位后来妻再立儿郎【四重干合也假令甲子人己巳月丁夘日壬寅时甲己丁壬四重合也应后妻立子外同】隔合居中妻子财门见破【有合人中有隔其合者也假令甲子人庚午月己夘日甲为庚所隔故应上文假令丁人先有戊后见壬也其外仿此】造于偏地见多而二姓三名【合在无力之乡临破絶者是也假令乙庚合在寅丑之地又见戊癸合戌亥之地但合真五行在墓絶之地者主此也假令甲巳土乙庚金丙辛水戊癸火真五行到墓絶之地多见者应假令甲子年己巳月甲巳化真土到巳火也己夘日乙丑时庚申胎乙庚化真金到丑上墓絶故主二姓三名外同】时日暗投孤儿寡女【主义儿女孤儿孩也癸巳辛巳壬午甲午丁亥戊子但时日见暗合者是假令癸巳日时或戊子日时应耳】地刑两见他母所生【犯地杀两重也申子辰人两见戌巳酉丑人两见未寅午戌两见辰亥夘未两见丑假令甲戌人戊辰月己未日戊辰时应耳但一见地杀时居上者应耳外同】壬乙于命败之乡出于偏房外妾【壬天后主妇人乙六合主男子壬乙相防此二干名私门干主邪淫身不正之人也故主外妇小下奸妾所生也假令壬午人乙夘时或乙夘人壬辰时外同下则主此出身则主私奸外颇同】干合身败须信男女娼淫【凡干合身到败地者主男女娼淫之兆假令戊寅人土得癸酉日时土败在酉上见干合也假令庚午土人乙酉日时同】身到旺乡有鬼者自须贵显【身如到建申之地有官贵者贵也有到食者财也假令庚申木人丙寅日时辛夘木人丁夘日时癸夘金人丁酉日时辛亥金人丁巳日时外见官见鬼干皆要旺者也外颇同】坎离子午丙壬重多儿女双生【子午为隂阳之路丙为长男壬为中女丙多或丁多到寅长生见三两重长生者主双生儿壬癸亥到申上者主女双生也二三干到四位长生者主双生儿女也】时与胎连月合必须延月【生时与胎月合者主延月假令癸夘胎戊寅时也戊癸合或日与胎合者非也只言胎时应耳】辛多旺相老妇长年【六辛为太阴太阴主妇人多而有旺相气者定主阴人夀长生假令辛夘人七八月辛巳日辛夘时外颇同】金盛逢刑非法亡没【金为身见三刑尅身者定逢杀伤亡没之灾也假令乙未金人得甲戌火日时戌刑未火尅金非但此例外见有刑身尅破之鬼】甲逢壬癸生于江水之中【一重木四重水也假令一甲四壬癸也如壬寅定于江海逝水之地生也假令甲子年壬申月壬寅日癸夘时应耳】逺泛他乡孤木柱逢多水【木有一支水逢四柱此者飘蓬也假令己巳年木丙子月水逢癸巳日水癸亥时水水盛木少无根也飘蓬外仿此耳】辛干巽丙术士医流【或亥为天门为天医辰巳为地户为地医丙灸医师干为老阳老阳主天门辛为针丙火又为灸药故有此为九流之人也假令丙辰人见戌亥上有丙辛也或亥子人辰巳上有丙辛也】干伤支有相刑生人斜眼【天干上尅我者干下有相刑身者主头面眼目之患假令甲辰人得壬辰日时或庚辰日时但见到食鬼干无救者应假令丁丑逢癸未未刑丑癸尅丁外见同推耳】旺中戊巳儿孙为里内之官【假令六月七月戊巳多见者主后人为乡内之官也若利者富也假令戊巳多见四月五月见之为财外同】太乙与神后休囚隂谋争讼【太乙者巳也神后者子也子主阴婬已主争讼见之时日主此耳假令子日巳时六月生六月水死巳火休外仿此】五阳前建定出清官【甲乙丙丁戊为阳干逢禄建财旺地者门出清显之人假令戊午年火四月丁夘日乙巳时丁旺四月戊建又犯巳时戊丁乙皆前也外仿此】后五逢之犯刑空盗贼非刼【己庚辛壬癸也如犯刑害空杀者主非盗横事之灾假令庚午人辛巳月己亥日癸酉时壬申胎己亥空亡自刑刼杀癸酉自刑时金破日日破年月刑胎己庚辛壬癸见全也】相冲辰戌丙戌居墓者终凶【辰戌土见母墓丙辰丙戌戊辰戊戌见者也】辰多而鬬讼官嗔【辰主鬬讼故曰罡也】戌见而凶顽小辈【戌主虚诈小下之人故曰天魁也】旬中六甲多主尊荣【甲子旬得甲子甲戌旬得甲戌甲申得甲申甲午得甲午甲辰甲寅同为六甲旬中见六甲者更相得者尊荣若有气则贵无则近贵耳假令己夘人得甲戌日时己夘在甲戌旬中外仿此】天纲如逢日时散失【天纲者十干尽处为天纲也若逢六癸主其凶失人口不逢六癸尚免散失耳假令壬申人得癸巳日时是矣又云但六甲尽处定癸者是耳】木逢金盛配逓儿郎【木为身四柱金尅身者是也日时最重假令壬子木人庚戌日辛巳时者应耳又云非但木人凡有尅身多者以此应】金上安仁门中耗散【夘酉为门户凡夘上见上为隔主隔塞为门户生不遂之门又多生小儿疮病假令春已夘日时春土死夘上见土外同酉上见木主门户小通终有耗散耳假令辛酉日时又论四时不得气者重日得气者轻也】五行太过复为怯败之宗【凡太过与不及同推假令辛未土人庚寅月木再犯庚寅时庚辛一片旺而罕制与弱同论】三命复元推之正道【凡三命均平者久长也不犯太过不及者也又太过者要降气不及者要旺气也假令甲子人丙寅月戊寅日丙辰丁巳时又甲午丙寅又见寅若时却得退禄者元者本也要干不失其气也假令甲乙东方丙丁南方戊巳四季庚申辛酉壬癸亥子皆本气须要均平耳】八方之卦能推阴女盛衰【将八卦推妇女之象干老阳主翁父坤老阴主婆母艮少男震长男坎中男巽长女离中女兊少女八卦言之又云凡人命犯死絶无气者定为好人家也若有干合支合三合多者定夫不真也忌旺相多也忌壬癸多也得用有庚辛为富贵受禄忌马也假令甲以辛为夫视其辛道辛家上见者干在何方位也假令甲子金人六月辛未月为夫道八月癸酉为夫家若四柱无破夫道夫家须旺在辛壬相之地者定夫安老也反此则不贵也外者乙以庚为夫丙以癸为夫丁以壬为夫戊以乙为夫巳以甲为夫庚以丁为夫辛以丙为夫壬以巳为夫癸以戊为夫皆视其家道耳八卦所尅大忌须问尅甚也假令壬寅日金丑寅艮也为长男位乙巳时火时尅日尅长男也立长女巽长女外翁婆夫儿女同此又云见正鬼者为偏夫偏夫以不正】明路九宫更辨阳男得失【九宫者坎一坤二震三巽四中五干六兊七艮八离九将生时上下数共合多少数便从所得之宫起之九宫者一吉二宜三生四杀五鬼六害七伤八难九厄假令甲子时上下十八数也甲九子九上下一十八数也于九宫筭外令数入九宫也假令乙夘时乙八夘六六八四十八于九宫除之九爻渐退有零数是也五九四十五外有三也从震上起三生宫阳人顺阴人逆也九宫一吉二宜三生吉也】人逢建破妨害尊卑【凡有建破者主妨害也假令五月建庚午日时再得午者是也外月建同也破者月建相冲者是也主破门离土之象忌尔假令五月建午日时得子者是也外同推之耳】癸巳与乙夘庚申连戌亥九流之士【癸巳暗合戌宫乙夘水升闲水庚申白虎守连戌亥天门之象主出九流人或身九流假令癸巳月乙夘日丙癸戌时者应耳但三元有上文者应之耳】各推前五祖宗连后代皆知【凡前五位知祖月前五位知父母门户日前五位知巳身弟兄妻也时前五位知子孙其位与支干如何假令甲子年丙寅月己酉日戊辰时丁巳胎胎前五位得壬戌祖上隂人犯忌而亡也上祖多病水气而贫下耳日前五位得甲寅主自身功曹官吏立身或多近财帛之象时前五位得癸酉应子孙为作颠人也六癸为武故有此应出陪近贵人甲到酉为暗官于癸酉前五位取孙得戊寅多孙髙耳外仿此迤推之落空主絶后也外颇同】丙丁多或到深山阳孤阴乱【寅为山见火多主门出阳人孤隂人乱也假令丙寅火人寅长生见火多者应耳外同】乙庚同防女子娉婷【几乙庚在旺相主门户出秀丽之女也乙未人七月庚申日时应耳】乙庚旺相之乡男子和明进显【乙庚真金也在旺相之方主男子和明进显也假令庚戌金人己夘乙夘日时乙庚真金旺也颇同也】空中有合门生虚道闲人【三合六合干合者为此也假令庚午人甲戌日乙亥时甲子自戌亥年空亡乙庚故相合也应上文假令庚辰月乙酉日时干合合入空亡外同】丁巳与丁夘冬生门内官人进纳【六丁在月日与壬为德合也故有丁夘丁巳丁亥冬十月门出进纳或出身之官也外仿此】土居四季见全而多有田林【辰戌丑未上见土者久立田园之兆要不相尅也假令甲子人辛未月土丁巳日土辛丑时土壬戌胎水四季土见土也】四柱五行定于内外【四分柱也将子午夘酉定四方也在丑寅夘辰巳生人以东为内西为外未申酉戌亥生人西为内东为外午人南为内北为外子人北为内南为外此法定内外立身也假令丁夘生人四柱在丑寅夘辰巳者为内在未申酉戌亥为外立也仿此】命之前后阳前而阴后五辰定见家宅祸福【阳前隂后阳命前五辰为宅后五辰为墓阴命后五辰宅前五辰墓此法视当生年中月上布者干见者下与三主相生相尅而取之应也假令甲寅水人辛未月为宅癸酉为墓取大小运取吉凶凡视太嵗嵗下神煞取见入宅者言之应也假令甲子金人太嵗到辛巳金年甲子人前五巳巳木为宅太嵗金金尅木宅也主门户殃咎之兆耳假令太嵗到癸未太嵗木甲子人金辛未土为墓太嵗尅墓也凡大小运同尅宅宅内忧患若尅墓主坟墓忧患言内宅外宅也】生逢兄弟不相亲终见交争【如甲寅水人得乙丑日时者甲乙弟兄甲兄乙弟弟在上兄在下逆也若乙夘者弟兄顺也】父子夫妻亲外皆同前法【此法定尊卑父母兄弟夫妻儿女其法一揆而推之假令甲寅人乙弟庚儿辛女丙壻戊父癸母巳妻凡逆者须与尊卑逆也顺者孝顺也假令甲寅人得己巳日者妻逆也巳建者妻顺也父子兄弟上下亲类皆仿前法】视于日时识辨子妻【凡生日为妻日小则妻小日大则妻大也假令甲子人丁丑日者妻小十三嵗也若辛酉日者妻大三嵗外同子法者时上取三变而言之方见生甚子也假令甲午时变庚午壬午也须生金土木子也外同空不言隂人同推】胎月尊人推于父母【凡胎月上干音言父母是生命之人假令庚戌胎月者知父母是金土之人也但取干音言其亲类也】巽离旺相丙丁全足见髙门【己午之地见丙丁多门髙也假令丁巳人丙午日时外仿此】壬癸庚辛土木同法【甲乙庚辛戊己壬癸旺相吉无气凶兆矣】刑冲破害戊辛多定出军人【戊为戈辛为金锋之刃故戊辛多定出军人假令戊寅人辛酉月辛丑日时夘同或门兵】从魁与亥未辛丁遇太常酒家利路【从魁酒神登明浆神小吉主酒食丁巳太乙主酒家假令酉亥未上见辛丁巳者主应上文】亥逢金盛瘫患长生【亥子上见金或庚辛到亥上主有此疾也如庚戌年金人干支见辛亥金金病在亥也外颇同】水立金中门生阴病【水到申酉上主门生隂怯病耳假令壬申金有甲申水外同此】太冲辛乙无气而道士抽簪【夘酉上见辛乙相尅者应也辛主观夘酉主日月之门又主阴私在上又主私罪耳】从魁辛乙相加又主还俗和尚【乙酉见辛夘辛酉生也为尼为沙门辛为寺舍故主耳】辛亥夘上定生唇缺之人【乙夘木兔缺辛反尅之主头面之记或缺唇也缺病之人假令辛夘防辛夘时尅休气而言】酉上逢丁后须絶嗣【丁者蛇也蛇入人门丁酉者凶门也酉者辛者立后嗣也金为火尅必无后嗣也如得丁酉是矣】戊巳如生四柱未申中三四同行必出甘泉肥夀【戊巳土为重厚之物如到未申长生故应之建旺者门出近建有夀也】庚辛向无火之乡不义军人孤女【庚辛多或金多不见上下火皆门户定出军人孤女子也假令辛未年庚寅月辛酉日辛夘时辛巳胎金乡多见无丙丁干也故应上文】木多繁盛空亡而定主飘蓬【木主仁多则不仁主飘蓬散无居立不成实之兆甲乙多或木多也】有气逢金定为显赫【木多或甲乙多在有气之地逢庚辛或金有贵气之兆也】十干五行见同上法【其外火多见水水多见土土多见木木多见金金多见火上下皆同上法】壬癸都向旺中必须流落【壬癸多则散而流也或水多亦同若无土者不成气象散漫也】盛则太过少则不及【太多要鬼太少要旺】四清本旺俱全而文武两升【四孟上见干旺气者是也假令甲寅庚申癸亥丁巳皆干清旺也主文武清贵耳又云纳音旺者为浊荣也假令庚申木甲申水乙巳火丁亥土此者纳音生旺也外同】四仲见之有旺则门主生贵【子午夘酉上见旺则以贵耳上干下纳音耳假令癸酉金人戊午火月丙子水日辛夘木时乃四柱各见纳音旺耳如乙夘辛酉丙午壬子者下也分阴阳清浊上下言之其外同】季中全犯有升而库藏之官【辰戌丑未上见旺气者主库藏之官尤与上法同推】我去刑辰必掌兵刑之任【上刑下是也假令庚戌金人逢癸未日时木上刑下也返此者犯法横死之命须视其真假也】乙庚旺方外声名【金方四角也主声主有头角主四方之声名也见旺相而言之假令庚戌人六月乙酉日时六月乙庚金相而土又旺故主此耳】戊癸炎轮多生礼德【戊癸真火在旺相之地主门生礼义德智耳】丙辛真化水盛阴淫【真水多则主智太盛阴淫之象】甲巳同交交之有信【甲巳真土也主信厚而重之记耳】诸卦吉凶视于逺近【旺则吉凶近休囚则吉凶逺也】木中有土鬼怪常闻【先有辛夘木后见己夘土主门户惊恐怪异之状耳】金上安仁门中虚耗【先有癸酉金后有辛酉木主虗耗在于门户】火加金位孤寡贫穷【火为身到申酉之地主耳】炎到水乡女人瘫痪【火入水中主阴人患病耳】巽离同干宫出冷劳男子【己午干或丙丁干到戌亥者主此应上文耳】丙壬同震阳惑阴乱之宫【丙长男壬长女夘私门见之主男女不正或甚不道假令壬午人乙夘日时或丙子人己夘日时其外仿此】木入烟中疾为小下【五行胎伐地也假令戊辰木人得己午未多也或立为不道之士小下之人也外无气破
　　同耳】旺相休　　　　　　　　【囚】问于进退【在旺相者尊有死絶者卑下与上法同耳】壬来朝甲有真官中女须荣【六壬人到寅上甲巳有合者应上文耳假令壬人己酉月甲寅日时颇同】胎月朝时建旺则祖先富贵【乃胎月祖门也时日引之建旺建禄建贵者有祖道富贵耳假令己丑火胎得壬午日时己禄在下故禄发祖也假令庚午月土得甲申日时庚禄在申者门旺有父母力外日有则巳身妻财时子孙也】三交四聚因官而借出其名【胎朝月月朝日日朝时名倍禄也但非本禄马四柱去换有禄马者皆居因富贵人引荐而进耳假令乙酉水人甲申月水丙寅日火癸巳时水甲朝寅丙朝巳故借贵】带刑全申巳寅定有官刑嗔讼【寅天成申天史巳太乙申天马皆为官讼之神也若四柱见之主应刑狱官嗔之兆假令寅年巳月申日时应外同】自刑重见自死自凶【辰午酉亥为自刑也若更下尅上者主自凶之兆假令戊申土人得乙酉日时当先有官事而后投井死也或水病而凶又戊辰狱刑争讼戊午勾陈持戊丁酉鬼火惊忧癸酉武得路但依见尅身者言之假令戊辰木人得癸酉日时应武鬼贼所失外颇同】子夘相刑门无礼德【夘为三光之户子为神水之元各有势而相刑既见相侵子夘见之多无礼德之兆】丑逢戌未犯支刑肢病难痊【丑大吉戌天魁未小吉各有金火木之墓毒气故犯者多有四肢病难痊也假令己丑火人甲戌火月丁未日时应上文耳】辰夘相加必有狱刑腰脚【夘者阴贼辰者天罡见者主应耳】寅来加巳子孙忧愠烧身【寅木也巳火也木入火中故有此应也假令甲寅水人得巳巳日时外同此】已立功曹必见尊官所失【寅为功曹寅刑巳巳到寅者受其刑也故有应耳假令己巳人得甲寅或壬寅日外同】午逢丑位久病内气之灾【午旺火丑墓金火金相加故心有内气之病耳】丑入炎阳必有四肢深厄【丑墓金入旺火故主四肢深厄之患假令辛丑人得壬午日时外同】子临井宿须生脾胃之殃【子水到未土土尅水故主上也假令丙子水人得辛未日时外颇同】未到子乡定见尊凶妇厄【未小吉也土神子神后主妇人又主尊人假令未人子丑时应】亥申二势争强不尔道路散失【各持临官之势又云亥隂贼申传送多生争竞道路失散之象假令申人得亥亥人得申皆应上法】建逢酉戌鬼贼门病终忧不尔小人相害【戌火之墓酉旺金金火相加故见此又戌奴婢故主小人相害外同耳】旺中有卦本全而出自清名【亥夘未人春得亥夘未寅午戌人夏得寅午戌申子辰人冬得申子辰巳酉丑人秋得巳酉丑四季人六月得辰戌丑未也若遇此本家卦主门出富贵人也】五卦颇同文武尊卑自显【水木主文火土金主武又云若太嵗得用者尊不用者卑也假令甲寅水人得寅午戌火卦者乃应此卦也若戌午寅者进也寅午戌者退也若丙寅火人得寅午戌者主贵气外五卦颇同】分三辨五旺相尊名死囚休废卑贱【分三者分三主也天地人三方也辨五者指年月日时胎中有何喜何忧若旺相为吉死囚休废为凶忧也】子来合丑宫观闲人【子为帝释之宫丑为云室之房子合丑者不顺丑合子者顺也】丑到子乡复为真吉【丑人合子顺子合丑不顺】亥朝寅位滋养外人【亥者无气之水寅者天梁之木亥必奔流木必有根故亥合寅不顺】寅入天宫显然之兆【寅木就亥水滋生吉凡寅生合亥吉顺也】天魁到夘破败土田【戍者天都之山夘者三光之户】木人天魁复为吉兆【夘合戌顺戌合夘不顺户可就山之吉】酉朝罡上金土两和【酉金合辰上两合和合之象耳】罡到金中和中有讼【土人金者先和而后怯也故言后讼之象耳】已刑送道路长行【巳刑申巳火刑申金上尅下故顺刑道路长行之兆耳】申到巳中行人返复【申金人巳火逆也故行人返复也】未午合分得失未吉午凶【未土逢火生吉午火逢未土凶】细视阴阳居分得失【何先何后何吉何凶细视之三元下】全逢下尅四亲孤尤忌二尊【攴尅干也假令癸未木壬戌月庚午日己夘时癸丑胎皆下尅上主四亲二尊人尤忌之象】复立上宫多常退阴人小口【干尅攴多也假令甲辰年甲戌月丙辰日己亥时上尅多隂人小口尤忌】三来尅下官嗔【三干尅三支也假令乙丑年甲戌月丁酉日皆是三上尅下也外颇同】三制上时鬼贼【三支尅三干也假令甲子年庚午月乙酉日甲申时三下尅上应鬼贼小人之害】二上二下同类妻财之事【二上尅下兄弟之忧妻财之灾耳】一尅则论于胜负尤分背我之情【我尅柱则吉柱尅我则忧】四时明辨吉凶灾福自然明矣【识四时之吉凶也春甲乙丙丁戊己庚辛壬癸皆视甲相死囚休言之】干要天分支言十二周还【十干也甲为齐乙为夷丙楚丁蛮戊韩已魏庚秦辛戎壬燕癸狄干分也支者寅燕夘宋辰郑巳楚午周木秦申晋酉赵戌鲁亥魏子齐丑吴】地理山冈足见清浊之用【言地理之内甲麒麟乙天狱丙鳯凰丁刑戮戊黄龙巳白虎庚章无辛地祸壬玉堂癸死丧耳】大小凶衰四神更兼蒿里【四神吉者甲丙庚壬吉外六干凶蒿里者传送功曹如年姓墓者塟之大吉耳】上推日月山河【甲主日乙主月丙主天丁主地戊主山巳主城庚主国辛主土壬主江河癸主大海】中见人之内外【甲乙主头顶内主肝外主目丙丁主肩内主心外主舌戊巳主腹内主脾胃外主唇庚辛主骨内主肺外主鼻壬癸主脚膝内主肾外主耳皆取十干言之】循环八卦总推真假五行【干者老阳坤者老隂艮少男震长男坎中男巽长女离中女兊少女八卦见而言之矣】将干之神言其面色【甲青乙碧丙赤丁紫戊黄己红庚白辛淡壬黒癸緑日干时干合言之】把音神见身貌真详【日时纳音有气者大下生上大上生下小日时无小言之】干伤定头面之灾【日时尅嵗干者主头面之损耳】音损者四肢为患【纳音日时尅嵗音者主身及四肢不全之患耳】今施前圣诸经共作一家之论【郭公所施诸圣为祖者以尊其上文】正道歌用法先看真五行【甲己真土乙庚真金丙辛真水丁壬真木戊癸真火此真五行】假真成败细推寻【造化合在长生冠带临官建旺者真五行也无气者假】阴干遇阳官印贵【凡阴干遇合者官印贵夫也须要有气真无气假】阳逢阴化是妻因【凡阳遇隂合为妻财之说也】合在败乡添外姓【凡合在无墓絶者应上文之兆】造于旺相后人亨【造化在长生冠带临官建旺者后人昌盛也】又说天元分内外【分内合外合也若自己有合者为内合也合因祖而成就也或在本主非本合者主外立或失乡假令见甲巳为内合壬人见甲巳非本干合者为出合仿此】且须四柱视孤门【此法非孤辰寡宿乃是年月日时胎中有孤令者应耳假令年孤令者逺祖身孤月孤令者父母门孤日孤令者弟兄妻及身孤时孤令者子孙孤也假令甲子年丁丑月辛亥日甲午时者子孙孤也外同】上来生下身贫贱【论纳音也凡年生月月生日日生时者身必贫贱也然富贵亦非长久也假令甲子金年丁丑月水戊辰日木戊午时火皆应上生下也外颇同】下如生上进前程【时生日日生月月生年胎者皆下生上也应进发之命假令甲子年金辛未月土己夘日土癸酉时金壬戌胎水时生胎月日生命应进名财也】有食有鬼为官贵【前见食神后见禄鬼为官官要有气也假令甲子金人丙寅月火庚辰日金庚鬼也先为丙所制制为官假令金人先有水后见火者然也干音同推之】先财后逆也须荣【先见财神后见到食为官印假令甲子人戊辰月壬寅日时壬食神为先有戊所制制却为推印之说外见同断】四柱往来交互尅【上下相尅者视之若时日尅嵗胎月者视其上下也】须向局中问救神【视其干音所救耳假令金人见火为鬼若有水为救神】纯阴纯阳孤寡象【阳干多阳孤阴干多阴寡昼多者阳孤夜多者阴寡】合盛夫妻再立婚【合多妻多也男妻多女夫多耳】支干五行推地利【干音要得地利者识贵贱得失进退耳】更详天禄马之情【此法非本禄本马也乃言天禄天马者是也假令甲子年金丙寅为禄马本地得者非为至贵也若诸位见丙丙有气者为天禄天马也外颇同此】神杀刼亡非本理【非用神杀言贵贱得失耳】支干五帝是元根【十干五行为真用耳】空亡叠犯空偏正【凡阳见阳阴皆落空也阴见阳阳见隂非落空也】六害三刑辩五行【凡六害三刑刑冲破败一归只不尅身者无咎尅者有凶也】三竒逆顺非真贵【见三竒者要阳竒顺阴竒逆也假令甲戊庚阳也要顺随太阳行假令乙丙丁为阴竒阴竒要逆随太阴行也但本干在时有气者见竒为富贵若非此者为虚竒也九流之人实则为真贵耳】六仪之神有降升【六仪者甲子旬中甲子甲戌甲申甲午甲辰甲寅同为旬中见年顺干为仪也假令辛未年得庚午者乃有仪有贵耳此者年仪也又有月建日时有月者为之月仪也假令甲午人辛未日时当年六月是辛未乃有贵有仪】五行太盛逢吞发【在旺相之地有干鬼到食者发禄耳】干败音囚忌战争【自巳干无力者要安静之兆忌争】旺乡有鬼为官贵【纳音在建旺相有气之地见干音鬼贵也】败地逢官也不仁【身干立败地见官杀却为鬼也】不俱四绪生成建月日时中借气分【若太嵗不得四时之气者待月日时中干音借用以有力也胎则不取假令甲子金人丙子月水辛巳日金乙未时金详丙辛乙未立建旺之地者以为用非但本干耳假令四十六后入辛巳运乃丙子辛巳二主皆喜以名借气之限外同】木见旺金多主强生合须仁反不纯【木多遇金者主强生旺多者仁多入败地者仁中不仁之咎】火入离中生万物旺相生多夀不伦【火多无水者太过太过者无后也】金向旺中须损折有火三光保利名【金多则损折耳有火则成器耳】土积山冈多不动真宫有路广田林【土多者成山成岱也多种而不动田林广巨薄者好逰厯也】水盛定须防走失【水多则走失耳】智若逢多则不宁【水旺相则不宁之兆】干支进退知先后【十干从上至下为退从下至上为进耳】五行升降定衰兴【干定升降旺相兴衰干音耳】四孟全清逢应发【凡四孟见有力之乡者发耳】四仲俱安柄不轻【子午夘酉上见旺相气主富贵耳】四季土刑刑忌杀犯者家宅不利尊【辰戌丑未四季见者主上文耳】卦见本家须富贵【申子辰水人见本卦吉午人得之返尅凶卦同】返尅之人定有嗔【火人得申子辰水人得土卦土人得木卦木人得金卦金人得火卦】三限嵗逰大小吏纳限行宫度送迎【月日时为三主三主与太嵗大小二运纳限诸吉凶在甚宫取吉凶而言之假令甲子人三月戊辰月辛未日癸巳时己未胎便以生月上加子顺数到天上生时为命宫从戊辰到酉上见已得癸酉为命宫甲戌二兄弟乙亥三妻妾丙子四子孙丁丑五资财戊寅六田宅己邜七官禄庚辰八奴仆辛巳九灾厄壬午十福徳癸未十一相貌甲申十二父母男子顺行女人逆行视大小运嵗限相生相尅言之】再问命中何得失【推其真假得失之路】吉凶行逰辨主星【三主推之二十五前月主事五十前日主事五十后时主事以主星言之】详限下音依卦法【详论当生年中得何卦言之假令申子辰者水也详水之得失外巳酉丑亥夘未寅午戌颇同耳】天将神门及贵人【甲也青龙乙六合丙朱雀丁螣蛇戊勾陈巳太常庚白虎辛太隂壬天后癸武问所得者干言之假令甲寅月六行青龙主限外同】印墓神藏兼气德【五印甲戌火印壬辰水印丙辰土印乙丑金印癸未木印气旺为印气败为墓若轻建旺为库不轻旺相为墓子细视之德者甲德自处巳德在甲但阳在自已阴在夫合外仿此】吉将朝元我命应【假令甲子人丙寅为禄马吉将也得甲戌月生者凶门也与命如何外同】草木东方分甲乙【甲木乙草】灰火非同是丙丁【丙火丁灰】戊巳中央归土粪【戊土巳粪】金石之化到庚辛【庚金辛石】癸阴大海壬江水【壬江河癸湖海】谨须照下细推呈











