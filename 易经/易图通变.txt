　　钦定四库全书　　　　　经部一
　　易图通变　　　　　　　易类
　　易筮通变
　　提要
　　【臣】等谨案易图通变五卷易筮通变三卷宋雷思齐撰思齐字齐贤临川人宋亾之后弃儒服为道士居乌石观后终于广信事迹具袁桷所撰墓志铭是编前有掲徯斯序称所着有老子本义庄子防义数十卷及和陶诗三卷吴全节序又称其有文集二十卷今皆未见惟此二书存其易图通变自序谓河图之数以八卦成列相荡相错天两地参伍以变其数实为四十而以其十五会通于中所述河图洛书参天两地倚数之图错综防变等图及河图遗论大防以天一为坎地二为坤天三为震地四为巽天七为兑地六为干天九为离地八为艮而五十则为虚数其説虽与先儒不同而按以出震齐巽之义亦颇相脗合林至易禆序所谓易道变化不穷得其一端皆足以为説者也其易筮通变凡五篇一曰卜筮二曰立卦三曰九六四曰衍数五曰命蓍亦多自出新意不主旧法白云霁道藏目録载二书于太元部若字号中葢图书之学实出道家思齐又本道士衍説之以附于易固亦有由云乾隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀




　　钦定四库全书
　　易图通变序
　　道徳数千言吾教之所独尊古今未有防废之者然注层出渺茫丛惑莫适指归徒见多岐之纷纷也雷思齐嗜学有要精研是书探覈本为之释合儒老之所同歴诋其所异条分绪别终始一贯不翅入老氏之室避之席以相授受也其将学是者终究其说知其之而不昧其所向之将来庶几于吾教非小补也至元丙辰嗣天师简斋张宗演序
　　雷先生思齐字齐贤临川之髙士也遭宋亡独居空山之中着易图筮通变义老子本义庄子义凡数十卷和陶诗三卷去儒服称黄冠师与故淳安令曽公子良今翰林学士吴公澄相友善四方名士大夫慕其人徃徃以书防自通或闻其讲学莫不爽然自失故翰林侍讲学士袁公桷博雅君子也称其所著书援据精切感厉奋合神以穷变尽变以翼道且曰知齐贤不如是齐贤之意不明方今天下称为斯文宗主莫先吴公天下称善著书莫先吴公亦曰与谈老子甚契又称其诗精深工致豪健竒杰有杜韩风葢皆以为知言呜呼古称虞卿非穷愁不防著书太史公世掌天官使不遇祸史记不作夫求雷先生之志读雷先生之书遑与世俗道哉遑与世俗道哉余读其所着之书想其为人几五十年今又得其诗文二十卷于其徒孙傅性真与周惟和入京师来因识以辞至顺三年三月掲傒斯书昔世祖皇帝既定江南首召三十六代天师入朝未几天师奉掌道教还山遂礼请先生为学讲师以训廸后人余时虽幼而有志于学遂受学于先生先生尝诲余曰文章于道一技耳人之为学将以明斯道也不眀斯道不足以为圣贤之学矣余由是日知所省益自奋及弱冠入侍先师开府公于朝遂不得事先生以终学焉先生尝注易图筮通变义老子本义庄子义凡数十卷诗文二十卷至顺二年秋先生之徒弟傅性真遣徒孙周惟和持所着诸书来京师示余且曰先生所注之书虽有黄公震曽公子良吴公澄为之序而未得公一言以眀之敢以为请余曰嗟夫先生之殁迨三十年矣今不可得见得见所注之书斯可矣然先生之学岂所注之书可能尽哉后之观者考诸书则知先生之学诚不止若是也余今且老久留于朝常欲集先生诸文而序之未果也今诸文既已成编又岂敢嘿嘿无一言以眀先生之学哉故续为之序先生讳思齐字齐贤学者尊之曰空山先生抚之临川人也至顺三年嵗在壬申六月旦日吴全节序
　　河图八卦是也图之出圣人则之庖牺氏仰观象俯观法近取身逺取物以通神眀之徳类万物之情始因之画八卦以作易者也孔子谓其则之岂欺我哉图之数以八卦成列相荡相错参天两地参伍以变皆自然而然后世不本其数实惟四十而以其十五防通于中乃妄计天地之数五十有五以意増制于四十之外以求其合幸其中故愈説愈迷纷纷迄今余因潜心有年备讨众説独识先圣之指归遂作通变以与四方千载学易者同究于真是焉兼筮法亦乖素附见后篇求古同志宜能眀其非敢诬也大元大徳庚子九月临川道士雷思齐齐贤序











　　钦定四库全书
　　易图通变图
　　河图本数兼四方四维共四十员布为体以天五地十虚用以行其四十故合天地之数五十有五








　　旧图改作方体且实以天五于中故不可推用今首出圆体先征元悮览者详审后图则自可见也


<经部,易类,易图通变,图>
<经部,易类,易图通变,图>
<经部,易类,易图通变,图>
　　钦定四库全书
　　易图通变卷一
　　宋　雷思齐　撰
　　河图传上
　　则河图以作易其数之所由起乎数之起不过一隂一阳之道而已易道之所以一隂一阳者不过以奇耦之数互为分且合以生且成而已阳竒隂耦变而通之绳绳兮杂而不乱者不过大传所谓天一地二以至天五且地十而已
　　易为太极极中也一也中自一也是生两仪仪匹也二也匹而二也两仪生四象一二三四分之以为四生数四象生八卦则六七八九合之以为四成数也四竒为阳阳虽有生成之异而各列于四方之正四耦为隂隂亦有生成之异而同均于四维之偏由正生偏由偏成正也一与三为竒为阳之生数而必待于六与八之隂数以为成二与四为耦为隂之生数亦必赖于七与九之阳数以为成也
　　自北而东一而三乃阳生之进数而其自八而六东而北隂成之退数者固已寓乎其中自西而南二而四乃隂生之进数而其自九而七南而西阳成之退数者亦兼具乎其中矣
　　四方者各以其阳竒居于正四维者各以其隂耦附于偏然天数之有五地数之有十均合于隂阳之竒耦而同谓之生成乃独无所见于四方之位何也四象无五八卦无十故也然易之所以范围不过曲成不遗者正由假此天五地十之虚数以行其实用于四象八卦而成河图者特不当效世习置五虚防于图中心而附以十防谬云五十而不知其用也
　　坎以一始于正北而一五为干六于西北坤以二分于西南而二五为兊七于西震以三出于东而三五为艮八于东北巽以四附于东南而四五为离九于正南故阳得五而隂耦得五而竒隂得五而阳竒得五而耦是生数之所以成成数之所以生者也生数少于五无所待以制中也故阳数之一与三自为中于干六艮八成数之隂之外隂众而阳孤坎故谓防也成数多于五不能自适于中也故隂数之二与四取五于离九兊七成数之阳之内阳正而隂偏离故谓丽也防必止而求动故帝出乎震动所以取合由分而合也丽必顺而相説故说言乎兊説所以致分由合而分也
　　阳之进数坎独为生数之始由北顺行东交于巽四隂之进数坤亦为生数之次由西南逆行东合于震三是隂阳之生数三四俱前而合考于时今四月为干月卦六阳之交坤月卦六隂之承故有巽无干帝出震而齐乎巽也
　　阳之退数离独得成数之中由南顺行西终于兊七隂之退数艮实始之由东北逆行既北而西究扵干六是隂阳之成数六七俱后而分考于时今十月为坤月卦六隂之终干月卦六阳载始故有干而无巽説言乎兊战乎干也
　　天数始于一则太极之全也阳之正也一析而二则太极之分也隂之偏也一二参而三则阳既唱而竒一三转而四则隂遂随而耦由一与四唱于前交对而为五而其二与三随于后亦交对而为五是两其五两五相伍则十也参以天五是参伍也古文之五十古今文之十皆十是其象也变而通之生数之所以成成数之所以生也
　　坎一巽四而五故干六离九而十五也合之而二十坤二震三而五故兊七艮八而十五也合之亦二十是一二三四之十成六七八九之三十故河图之数止于四十而虚用天五与地十而为天地之数五十有五也生数之二五而十虽分隂分阳而俱以生数之阳载成数之隂以维北若东而中由以立两其十五而三十遂互隂互阳而又以成数之隂奉生数之阳以维南若西而中所以行也立者寄于虚以体其实行者布其实以用其虚也
　　一二三四交罗四象而四互其虚五以为十而为生数之体六七八九并包八卦而四分其实五以为二十而为成数之用两五之合十固已旁正而交为二十之分体二十之分五乃离合而统为天五之全用十交五体五周十用也
　　坎一离九而十坤二艮八而十震三兊七而十巽四干六而十皆一生一成也一必九三必七者四方四竒之十阳十也二必八四必六者四耦四维之十隂十也是四五本二十今则四十四伍而什皆所以分中于成数之实十四什而伍又所以合中于生数之虚五也是五伍而十十什而五参伍错综其数从横斜正倒之颠之无不十五者也
　　伍之而十均十也一与九之十维坎维离坎一居隂北阳之始生隂中之阳隂极而生阳也阳之一初而独立于中离九居阳南阳之终极阳中之阳阳极生隂丽于巽四坤二生数之隂隂不専立而当九阳之盛际阳羣合而制中者也说卦谓水火相逮而不相射者冬夏之至也冬至坎之自中夏至阳极而隂中也
　　二与八之十维坤维艮三与七之十维震维兊阳自下而升由北东而极于南隂自上而降由南西而极于北此其交进交退以适于中者隂阳东西之所纬徃复啓闭之所涂否泰通塞之期而出震致坤说言成言而山泽通气以为春秋之分所以曲而畅旁而通之也至于四与六之十维巽维干此又隂阳之始终终始天地之穷变变通莫不由此制用何以眀之阳自干坎而艮震自后而前以合于东南之巽隂自巽离而坤兊自前而后而分于西北之干
　　阳之生数一而三緫而四而巽兼之隂之生数二而四緫而六而干兼之四而倍分之则八节与经卦所以序者类而长之也六而倍分之则六隂六阳十有二月与重卦之所以列者引而伸之也况干之六虽二与四合而成然以一合五亦成也由五外交乎一而六五犹生数六已成数矣乃自有生成之道焉况合乎坎之一即中故干特以老隂而变九也若巽特以一与三之生数而限之以四阳气不足于数无以自达于中故借数于离九之中五乃始得中而与坎对中以四合五乃至于阳之极位极而必反是巽离兼数所以九为老阳而变六也
　　是特以干巽对十而九六之变为然至于干巽之互为分合始终则有不止此震三巽四合而雷风相薄见于恒卦巽当四月则已如前说若兊七干六分而西北干当十月则又未易以干巽对十为说而止者干阳也数乃隂六而位于坎前兊隂也数乃阳七而位于坤后故于干兊六七之中各借五为之乘除而变干之六而于参伍之前有一干在坎前是干之一出而为坎之一兊之七而于参伍之后有二兊在坤后是坤之二入为兊之二也干兊虽以成数之六七互分而坎坤乃以生数之一二互起于中矣然而兊不名二而坤名二坎名一而干不名一干之所以不自名其一者葢以寓其不入于数而并包八卦之五与十生成之用而为太极之全也此以数言则天一地二天地设位以气言则分隂分阳隂阳相薄而易所以行乎其中者始由于是则阳生之进数所以为隂成之退数隂生之进数所以为阳成之退数乃互进互退迭生迭成此其生生之易一隂一阳之道无所终穷也岂不至精至变而至神者与又况易以一其三画因得析而生八卦二其三画遂得错而成八八之卦若其卦之成画则止于六矣乃复于干独三其三以至谓之九何也凡卦画如图以五为中必有九而后中乃在五既中五之后六为上爻者葢其卦气之余也生数既终成数攸始此九六虚实之所以寄也坤起于成数之六而实干极于成数之九而虚六乃坤数成始附于图位则以寄其干九九乃干数成终附于卦位则以同于坤六其六居退数之极而进居乎坎中之前九居进数之极而退附乎离丽之后故六于卦犹有位九于卦已无位而并寄位于六而迭为九六者九虚六实因兼着其体用也
　　且干老阳也坤老隂也父母之谓也少隂少阳则六子男女之谓也少隂少阳之数则七八也乾元用九坤元用六合六十四卦无有七八而唯有九六是男女者亦由父母之所变而随以变者也凡物之产莫不由于母而莫名其父之徳之在故坤犹见于六画之体而干之九有其九用而莫究其体之由是所以神无方而易无体者也
　　天一兼天五而六地二合地四而六五与六当十数生成互中之地纳甲以戊己为中纳戊以中乎坎纳己以中乎离戊己即五六也置于坎离之中所以见其互中也六合二四为地数之成始见于卦之坤曰龙战于野即战乎干疑于阳而嫌于无阳见隂之有待于阳也故其道穷而坤之用六不过曰利永贞天数之一五九是所谓始中终九为天数之成终见于卦之干曰亢龙有悔盈不可久而不可为首而干之用九则天下治而见天则是见其行健无所待于隂也
　　一与九合为干则其数十而十乃寄于天九之外无所致其用矣地道无成而代有终又有在于是是槩论九六之大凡可以意讨也河图之列祗为经卦设今而并及于重卦之体用也经卦重卦无徃而不一隂一阳由竒耦之分合以生始成终者也
　　一二三四而五同为生数一至四其实体五其虚用也六七八九而十同为成数六至九其实体十其虚用也四象无五八卦无十坦然明白矣
　　四方各具十数緫而四十四隅各包五数共为二十二十则四其五而虚用者各居其半四十者八其五而实体者兼防其全故四象合八卦而緫之则四十也五为立中之体而生十为行中之用而成也且五分于成数六七八九之内皆隂数少而阳数多隂固偏阳固正五不得中而寄于四隅之偏十合于生数一二三四之外皆阳数少而隂数多隂亦偏而阳亦正十各成中而居四方之正然则正则中中则正也五始既所以正位于虚用之中十中又所以中立于实用之外皆所以为一隂一阳之中道也由隂阳中既复有隂阳此体用中所以复有体用虚实实虚始终终始变化生成相与为无所终穷者也
　　又况五其五而二十有五亦天数也六其五五其六三其十十其三而三十亦地数也一且九二且八三且七而四且六之各十与本数虚用之十以之伍其什什其伍斯则大衍之数五十矣而其兆始之一寄中之五藏其用于无形之天则又出乎五十十五之外大衍所不得而用也又恶知不用之用乃所以用大衍者以是见一隂一阳之谓道参伍而错综之凡天地之数五十有五所以成变化而行鬼神有以见天下之见天下之动而知神之所为者斯羲皇所以则河图而作易者也孔子賛易谓其至精至变以至于至神吁斯其至神者矣













　　易图通变卷一
　　钦定四库全书
　　易图通变卷二
　　宋　雷思齐　撰
　　河图中
　　天地之理未始不有数行乎其中然或有余于数不足于数唯其余不足而为之中制故虽隂阳竒耦之数有分有合有虚有实有进有退有自然互相生成之中道焉一隂一阳之谓道者隂阳分一以为天地上下合一以为乾坤天地上下分为四方而中无以合乾坤隂阳合为四时而中有可分是同一道也
　　天地以形言则南北为经上天下地而水火木金之为形者既可以图而分故曰法象莫大乎天地广大配天地也隂阳以气论则东西为纬干阳坤隂而冬夏春秋之为气者亦可以理而合故曰变通莫大乎四时变通配四时也于斯二者无以异也四方有中中无定体而四象八卦以之立四时有五五无定着而四时八节以之行孔子着大不存河图而特存天地之数者示其有得于数则图在其中矣
　　图之数生以天一者成以地六生以地二者成以天七生以天三者成以地八生以地四者成以天九至谓天五地十之生成则何自而求哉案图索骏也故制五于八卦之虗中犹可容其数而制十于其中则无所容其数矣是知数之有生有成而不知其所以生且成者徒得其貌而无以得古圣人之所以为天地立心为生民立极者千载可为之长太息则古犹今也
　　夫竒数皆天耦数皆地生以天者成以地生以地者成以天其为天若地特隂阳之进退出入竒耦之体用分合而已说卦曰参天两地而倚数观变于隂阳而立卦挥于刚柔而生爻大曰参伍以变错综其数通其变遂成天地之文极其数遂定天下之象非天下之至变孰能与于此其曲尽乎至妙之用者河图法也数始于一而中于五而终于十中于五者分其四之偏终于十者合其八之正葢一之始其全体无余不足不可得而用而独得于中既以其一寄生于五遂以其一寄成于十以终之故四象有五八卦有十皆有数而无所定其位以五生其偏以十成其正而所谓一者遂莫知所寻独见于五见于十之为中者以止齐焉耳故尝求其所以然而莫之得适记儿时于牧竖闲见所谓八格戱者其局不过□中加十十之文而已时极厌薄之以为至鄙至贱未尝加之意也不谓年逾七十乃知其然所谓百姓日用而不知终身由之而不知其道者古之人岂欺我哉葢今之□即古之○今之五即古文之十今之十犹古文之十而画为十十于□中此十五之法由之以有所见矣况又十下画一则土文之为中者从可知已故云中土也其中直笔之丨即可见南北为经天尊地卑天地设位横笔之一则可见东西为纬分隂分阳隂阳成列从而十之则四维之偏各得其均四方之正亦随以定其气之互进互退交相生成率由五与十以立中道也故河图之十五大衍之五十皆虚有其十与五之数以为之用而实无其位之体也欲知十五之道所以为中始于一而中于五而终于十者十即一也以十求一则其一于此固亦可以目存而心得于中矣
　　因参稽自拟易以来其会十□之为中为土者惟司马氏潜虚似为得之然潜虚乃以□着为基十着为冢而分列为五十五数以为名则是其中者已先实之矣非虚用也与河图虚五寄十之理自不相入也河图之数虽五十有五而其实体之数正只四十所余十有五特虚以用于四十之中不过通为之数而实非有体位者也
　　其曰参曰两曰参伍者通其数之所变以用也参也者一二之所以变也由一自分其一以为二起自为之对则见其二而不见其一矣其一又自参出于二之中故三也于参之法是即为一小成是三画之立见人参于天地之中以生也积三小成参其三而合于乾元用九是参之始制即阳竒之所谓天者所由然也
　　两也者由一生二起而对并以立既以象两仪因之两其二以象四象夫一本自一而二而参其一以为三况二本一之对岂不得三其二而反对之乎故从而三其二以成六即合于坤元用六是又两之始制兼三才而两之故六因之六画成卦六位成章即隂耦之谓地者亦由以然也
　　由是参其两二而交十以合之是伍也两其二伍则又什矣十特见于参九之外则又一之所由以寄者也何以明之参之两之而伍而什之皆人文之为而自然与天地合者参文之厽彡两文之□从至维伍维什皆立人于维中维旁者斯可黙识古人立心立极之制有在于是矣
　　必参其三三两其三二是参两之一小成矣故必又参其三三而参之为参天两其三二而两之为两地是天地之数无从而合且分矣乃以其初不入于用之一数竒于十以行其中而为之分且合以成其中制者是一也而求于图之数如环无端其一莫见何在而所见维十尔夫参其三三与两其三二合而为大参两斯有以见天地浑成一始终者所以然矣至所谓参伍错综则未究也
　　其谓之参伍错综者五以前之数少于五无所用伍五以后之数多于五故参以五伍于其中错且综之而行其制中之法也然大于参伍以变错综其数亦必谓通其变然后能成天地之文极其数然后能定天下之象则知其未易知也然既教以参伍错综则安得不研求其所以然哉因参稽自系易以来已几二千年矣学者无探索及之者至于龙图续始亦无眀深窃异之心潜力索极深研几适然省悟元无它事也大曰天数五地数五五位相得而各有合即图之数矣
　　天一起于坎地六附于坤是一六之合综之则七也参以天五错伍于中并列而求之其首尾各一也故坎之一数为阳立极于北方之始而干之六数为隂附于西北之维也天三出于震地八附于艮是三八之合综之则十有一也参以天五错伍于中并列而求之其首尾各三也故震之三数为阳立于东方之正而艮之八数为隂而附于东北之维也是二者先阳后隂
　　地二分于西南为坤天七列于西为兊是二七之合综之则九也参以天五错伍于中并列而求之其首尾各二也坤之二数为隂先处于西南之维而兊之七数为阳始立于西方之正也地四偏于巽天九正于离是四九之合综之而十有三也参以天五错伍于中并列而求之其首尾各四也巽之四数为隂退守东南之维离之九数为阳正南面而立于极位也是二者先隂后阳由是知干兊艮离之所以六七八九即坎震坤巽之一二三四也故阳得五而隂隂得五而阳耦得五而竒竒得五而耦干之六乃一五而六也兊之七乃二五而七也艮之八乃三五而八也离之九乃四五而九也又由是知参伍以变参干坎参艮震自北而东参兊坤参离巽自西而南参而分伍而合是谓参伍以变错而分之见其参综而合之见其伍是谓错综其数而错综者即参伍也散而错之如一二三四之重分敛而综之乃六七八九之复合也是谓五位相得而各有合岂尝如后世别置五虚防于图心而实谓天五哉故由是知河图之数纵横顺逆莫非自然而然不待人为牵合傅防以使然也其进数之升自北东极乎南退数之降自南西终极乎北皆阳数行而隂自随之若隂数之进则自坤二而巽四退则自艮八而干六然隂不过奉阳而已虽万变亦一隂一阳而已尔是故伍坎一以为干六于北伍坤二以为兊七于西伍震三以为艮八于东伍巽四以为离九于南则见制数之元自参伍矣于是又损震后之一以退益艮之全八而九三而三之始参之制也析震中前之二以合巽之全四分而六则两之继始也惟离之全数自得于九且当始终之中三而三之中参之制也兼坤之全二以贯兊中前之四合而六则两之代终也絶兊后之三以补干之全六三而三之终参之制也是则参天两地之纲领于此亦可见或错而分综而合参之两之参两之制亦必伍也是则参伍之大通变太极数也孔子谓通其变遂成天地之文极其数遂定天下之象非天下之至精至变至神孰防与于此诚哉言也
　　故夫参天者成象谓干于是参阳数之三三以统乾元用九而参中有两阳中见隂两地者效法谓坤于是两隂数之二二效法于干遂参其三而六之以防坤元用六而两中用参隂中见阳以是见一隂一阳变而通之于天地之间所以必参两也参之两之所以必九六也且太极而两仪所以四象而八卦不过生数之一二三四成数之六七八九而已至于五与十虽有其数特存虚用未尝列于卦象之实体者也葢自一分一而二一二而三一三而四是四象立矣四象无五也天五特虚中而无体然一四而五二三亦五是两伍矣具以本数之天五又参伍矣况一二三四自然緫而十数中以天五参伍而十五也天数之一三五则九地数之二四则六而一五亦六也一六而七二五亦七也一七而八三五亦八也一八而九四五亦九也则八卦成列矣一九则十一二三四自然亦十也八卦则无自而十也十故无所容其体以一用其二三四则其十亦特九也十之为九乃所以复归于一是十即一也河图之数四方各十故坎一与离九相对而十中虚天五之用而十五坤二与艮八相对而十中虚天五之用而十五巽四与干六相对震三与兊七相对而十中虚天五之用而十五以是知天五与地十皆无其体与位之正特虚用其数以相□十而什伍也斯所以参伍也参伍所以参两也故河图之数止实四十而以天五地十之虚数通用之以计凡天地之数五十有五者也七为少阳八为少隂其合固成十五然其生数不备不能变九为老阳六为老隂其合亦虽只十五而生数之一三五而九二四而六故六之变则九九之变则六此通重易之爻不见七八而无非九六而参伍以变参天两地莫非是也四方之数各十合参其九而二十有七两其六而一十有二緫之则三十有九而特遗其一则其一将何所用乎故以其一存诸十则四十矣故坎之立极于一敛其十以自归以建大中以生生数之始以成成数之终退藏于宻而莫之究极见于参天两地倚数之一以为十则所谓中也中也者合数之所不得其中者而使之交合于中所以中其不中者也由坎北之一始制于中二效之而分兊西之七以为中八效之而分震东之三以为中四效之而分离南之九以为中凡中皆立于十皆以数合于十而中分之者葢以寄其一云尔惟坎之一独无所可用特立于中而以无用之用而用有用之用则中之用不既大矣哉故坎之一虽不在参两参伍之用而用之以制参天两地参伍之制焉故参天不自坎而自艮始也
　　参亦非它即前所谓一二之变也一自分其一以为一起而相对则见其二而不见一其一又自参出于二之中故曰参也此参制之一小成然参两参伍莫不于是焉起斯故示其参之凡也









　　易图通变卷二
　　钦定四库全书
　　易图通变卷三
　　宋　雷思齐　撰
　　河图下
　　道家以日月为易始蹈常袭故未始为然卒究于大则未始不然曰乾坤其易之蕴邪乾坤成列而易立乎其中矣乾坤毁则无以见易易不可见则乾坤或几乎息矣是犹未识所见之易为何物也则又曰乾坤其易之门邪干阳物也坤隂物也隂阳合徳而刚柔有体以体天地之撰以通神明之徳是易之为物有体可以见矣则又曰辟户谓之干阖户谓之坤一阖一辟谓之变徃来不穷谓之通见乃谓之象形乃谓之气制而用之谓之法利用出入民咸用之谓之神是易之谓体者又见其有用矣故曰天地设位而易行乎其中矣曰法象莫大乎天地变通莫大乎四时县象着明莫大乎日月曰广大配天地变通配四时隂阳之义配日月凡是数端莫不举日月以徴则信其为易也完矣夫易与天地准能弥纶天地之道仰观象于天俯观法于地则成象谓干者日也效法谓坤者月也日象离数极乎九月象坎数始乎一凡九必对六今云一者一合天五为六坎一干六为水生成所以为月者也且天地乃乾坤之体乾坤乃天地之用惟天地定位而上下气形有不易之分故乾坤成列而隂阳体用有变易之数天地有常体而莫见其用隂阳有常用而莫究其体惟日月之体用兼着故特着其义以配隂阳云尔且明教以范围天地而不过曲成万物而不遗者特通乎昼夜之道而知也夫昼夜之道岂难知哉百姓日用而不知尔请畧举其凡干阳物者日其类也坤隂物者月其类也隂阳成列而合徳者四时合序日月合眀辟户谓干近则日之出旦月之上逺则春之日夜分而谓啓也阖户谓坤近则日之入夕月之下逺则秋之日夜分而谓闭也仰观其成象则日之昼月之望夏之景长而至俯察其效法则夜之分月之朔冬之景短而至也是以日徃则月来月徃则日来日月相推而明生焉寒徃则暑来暑徃则寒来寒暑相推而嵗成焉变化者进退之象也刚柔者昼夜之象也日月运行一寒一暑故曰天地之道贞观者也日月之道贞明者也天下之动贞夫一者也贞夫一也者四时分至之中皆一也而此特谓天下之动贞夫一则正由坎之一也一日之阳起初动于夜分之际固谓贞夫一也一年之阳气复动于冬朔之始尤见其贞夫一者也坎之数一离之数九坎离以一九为干离为日坎为月日月必合于月之初一为朔而日不云朔月乃云朔南不云朔北乃云朔夫朔逆度也逆与日防故谓之朔以朔文观之明着月之逆度者也说卦曰易逆数也书亦曰平在朔易理实同也由是以进乎日月之为易其县象得不谓着明矣乎故月之三五而盈少隂阳之七八三五而阙老隂阳之九六緫之以地数三十而月尽又河图法也周天三百六十五度四分度之一日每行一度冬南夏北为寒暑之中极月行每十有三度而竒与日之合者十有二朔而嵗常以备六隂六阳十有二月天地节而四时成是月之运行劳亦甚矣其称坎为劳卦者不徒谓水也此坎之一数不入于参两参伍之制而特着其动之始也中之始也
　　合而言之天地者体也隂阳者用也体者形所以用其气用者气所以体其形天以气体其形故其形下包乎地地以形用其气故其气上行乎天是天之气全体乎地之形而地之形全用乎天之气此又参两之制得以明之也
　　一之始参三之终参皆天也而并位乎平地之上如干者老阳也乃附于成数之六隂位乎隂地西北偏极乎退数之终艮者少阳也乃附于成数之八隂位乎阳地东北偏立乎进数之始而特以坎中之一阳不在参两之用者因其始生自然之一介然特立于隂阳终始之际起嵗之朔月之朔以体生生之谓易斯足以明地之体全用乎天矣一始之两二终之两皆地也而兼列于平地之上如巽少隂也虽以附地生数之四隂位乃在东南偏阳气升已过中之进数坤老隂也虽以附地生数之二隂位犹在西南偏阳气降未及中之退数且兼两地并以奉中参天位之极当天之极髙日之极中斯足以明天之用全体乎地矣以是知参两之制非有日以定其昼夜长短有月以更其朔望赢缩则天地之气形体用隂阳之变化生成其升降进退之变通分合出入之归宿则恶从而讨其真是哉
　　故尝由是以参之制数之元矣天一之始自北而中而分地二于西南不得谓天地定位者阳正而下隂偏而上也二得名坤一不得名干者一起于坎也由一参二以为三以前而东葢所以见人参于天地之中以生而动于震因两其二而四附以顺而相入之巽虚生其象以为四然象非实体也象天地与人极男女之相配以始者尔一与三之阳自然已各据其中而二与四之未中未有以正之可遂已乎故有待取用于成数之交合以成其正也五虽虚位于中而有其数可制其用一交五而以其一相配而成六于干二交五而以其二相配而成七于兊三交五而以其三相配而成八于艮四交五而以其四相配而成九于离然后始谓之成象成象则谓之干而效法则谓之坤矣乃得谓之天地定位也其实一自合一二自合二三自合三四自合四特以交五而变尔于是坎一之阳合而成干六之隂坤二之隂合而成兊七之阳震三之阳合而成艮八之隂巽四之隂合而成离九之阳其始正者合而辅于偏始偏者合而归之正于是八卦成列而象在其中矣亦惟一之自中坎独自若而不入于数而河图参天两地参伍错综之变得以行乎其中也故由参天之制皆用九而知九为干之用由两地之制皆用六而知六为坤之用葢干之始参于艮八而不足于数则取震之一而九之中参当阳极而体数之全无余不足则自九之终参则取兊过中有余之三以奉干六之终而九之两之始起数于震中之二以合巽四之不足而六之两之终起数于坤之本二以合兊中有余之四而六之是明参两九六所用之槩也或有谓坤二与兊七而九干位自得六数亦自成九六也曽不识两之制皆终地上参之制皆终地下又焉得而易之哉况干本九也今数乃损而六坤本六也今数乃増之而九者尤足以明老隂之六变而之九老阳之九变而之六而卦爻之所以成九六也由参天之用必九两地之体必六下系之首曰八卦成列象在其中矣因而重之爻在其中矣而后世乃谓易画之重非由羲始吾不信也
　　且说卦谓说言乎兊成言乎艮凡再言其山泽通气者即咸卦也咸之彖曰二气感应以相与止而说天地感而万物化生圣人感人心而天下和平观其所感而天地万物之情可见矣其雷风相薄者即恒卦也恒之彖曰雷风相与巽而动天地之道恒久而不已也日月得天而能久照四时变化而能久成圣人久于其道而天下化成观其所恒而天地万物之情可见矣遡求于下经之人道攸始则説卦重卦其一毫不悖也故愚谓重易断自羲始不然礼谓三易其经卦皆八其别皆六十四其欺我哉求易之道试以是进之説卦曰圣人之作易也参天两地而倚数观变于隂阳而立卦挥于刚柔而生爻因参稽其所以参两者其得于河图无间然矣且帝出乎震一章尤河图之大讲明也特截自震起于泰中环周而讫于艮寓夏正之嵗更尔故曰终万物始万物者莫盛乎艮曰艮东北之卦万物之所成终而所成始意葢谓又始于出乎震者也此实孔子特以变通四时言也而于通乎昼夜之道而知则未及悉也夫两之制并起于平地以奉中参者自春而秋以分必极于夏之至者亦昼之象也始终之参皆在地中者自秋而春以分必极于冬之至者亦夜之象也请以日用常行变而通之则出乎震者人之始作于旦也古谓震旦所以騐也齐乎巽者动而相与之交也相见乎离则交际之极也致役乎坤则动极徐静也说言乎兊休且入也自震至兊此昼之体用人所同见至于战乎干卒取终参之制其数之九则存兊余之三向晦入息于干六以终也隂阳相薄闭塞不用之时也然终则有始至于劳乎坎则夜分之气复动准于七日之复则同也成言乎艮则逺接兊余之三说言乎兊也山泽通气感而相与虽止于其所而时行则行斯人事之又兴始者也变化者进退之象也刚柔者昼夜之象也吾见自羲文以来河图之一隂一阳进退升降徃复循环周流不息开古讫今逺之一嵗之冬夏迩之一日之昼夜莫不由斯道也吾日用常行不在它求参天之道自艮始者于是乎在其视太以七百二十九賛之准易皇极以元防运世之旁通各以一朞之嵗月日时为数例视今通其变极其数于河图日可见之行也岂不易简而理得哉斯非至精变而神者欤















　　易图通变卷三
　　钦定四库全书
　　易图通变卷四
　　宋　雷思齐　撰
　　河图辨徴
　　河之有图虙牺则之以画八卦文王因之以系卦辞歴代宝而之自见于书之顾命陈之东序者而今乃谓其无谁敢哉然自记以思古则云其出语之伤今则云其不出顾已皆意之而非其真见矣秦火之后独见于书孔安国之云而已汉志杂以图书而徒谓其与书经纬表里易纬则徒又枝辞蔓引愈违本以至茫乎莫之究其有无形似之真为何如者讫于唐五季也及宋之初陈图南始创古推明象数闵其贱用于隂阳家之起例而芜没于干凿度太一取其数以行九宫之法起而着为龙图以行于世愚幸及其全书观其离合出入具于制数之说若刳心而有以求羲文之心者也然实有不得于羲文之心者于本图之外就以五十有五之数别出一图自标之以为形洛书者已是其初之失也虽其纵横错综分合体用之意皆在本图而五十有五之数既离而别出世遂舍本逐末因疑图书并出虽是若非无以究其诣极而徒长纷纷之论至其及刘牧长民因之泛出五十五图名以钩隠则又以増异而时则李觏泰伯即駮其非是然又自谓存其　　及见此三图则其首即所今谓河图者其二即所别出五十五数漫标为形洛书者其三又止于八卦方位而已是长民不揣其本其事固非而泰伯亦元不识此之三本之则一而妄析以为三尔自是已后愈愈失愈失愈凿至有因河出图洛出书见于大而并致疑大非孔子所作者不知图本非书书本非图至其甚者以五十五数之图乃妄谓之河图而以图南所之河图反谓之洛书颠倒迷缪靡所底止殊不明河图八卦明着五十五数实指以天数五地数五而其数自天一地二以至天五地十合而五十有五有体有用有虚有实原始要终而尽于一图岂尝别求合于洛书哉洛书亦岂尝谓五十五数哉今图南既别无义例辞说误以图之五十五数别标一图以为洛书是其疑之始也原其初意葢由汉儒袭洪范初一之五行其二曰火四曰金太准易实本之亦以二为火为南四为金为西今河图乃置二于西南置四于东南是火金改次矣既不敢遂改河图乃别以其五十五数析为洛书而以洪范二火次于南四金次于西且以七随二九随四而易置其南西焉以故长民不识其由至谓火金易位也夫离之数九居正南为火兊之数七居正西为金乃天地自然参伍以变之数断断无以易之岂容以汉儒任意比校洪范火金之二四得而移易之乎况洪范只有五行之数今増以七九又以七随二九随四又何所本哉若校以河图之例七附二九附四是七稽疑当随二五事九五福当随四五纪则成何义类也二七四九徒论其数无形象无方位可定指空移易之则可离兊之有方所火金之有体用岂天地之造化亦遂肯依附人之作为亦为之变移乎今图南不谓图书之数较然不可相同而欲以背理之人为比而同之截截自分界限是得指失肩背矣且河图之出非徒谓四象八卦之具文也天地之体用固犹是也离南象天离中乃隂隂所以降坎北象地坎中有阳阳所以升震阳在初所以象阳木之东升兊隂在上所以象隂金之西降乾坤所以体天地隂阳所以用造化而二卦乃寄于西南西北之维习于常见是天地易位矣不惟是也筮法又以震巽为木干兊为金坤艮为土而坎独为水离独为火则坎离得専水火而乾坤乃不得専天地亦犹火金之不可以执方求定也坤二位于西南乃地二生火巽四位于东南乃地四生金皆隂也而兊七位于西离九位于南皆阳也是生数皆隂必待阳数以成之也地之生数自西而南故坤而后巽成数自南而西故离而后兊观于火既炽而灰灭是火既变而神化金虽销而质存是金既化而精犹未变也此火金之所以互变化者同而不同故二七四九之数自是参伍错综之变不可以执方究其竟也今五十五数之图以一二三四置于四方之内而以六七八九随置其外者案其方而数之则可也不知将何以循序回环以运行之乎况不知五与十者特有数寄于四方之位而虚用之也且五与十虽谓土数五行家于土必以分王于四方辰戌丑未之位医家谓土为脾以五气之运每运七十二日緫三百六十为期之例特以土之七十二日四分之各十八日于四时之附末谓为脾之主事医于人至为切已以土之日四分而试之以为常验亦岂常専以土之五緫之而特设五于四方之外与四方分位而别立之五以为中五哉况筮法四营而成易以十有八变而成卦每变四营緫卦之成凡七十有二营亦与医说脗合今图乃分五离立而特设异五于中位指以为中则为此中者又将孰适于用乎故余以为图南之别立五十五数标异谓之形洛书者是其初作已自失之矣书之九畴各畴自有成数如一五行二五事犹或得以五行五用之数从而强推引之至于五皇极则已不可指实之为何物何事而甚则九五福而附以六极则将计九乎计五福而兼计六极乎皇极谓大中而六极者其极又可谓中乎皇极本非物非事故可指之为中今徒实以五防而五防者乃遂得为中乎畴自一至九界界然各存本有之数不知何自而可以合于五十有五之数强谓其合者葢其人之妄也若其后而至于以书谓图以图谓书者又妄人中之妄人也此余特谓图则有数可通而书则有畴类可数而不可布之以为图也凡余所以専守河图者非敢自谓亲见羲文所以本之而作易者而其五且十之数横斜旁正相生相成之进退赢缩一隂一阳之竒耦分合八体二用之虚实变通殆有造化神明莫穷之蕴非人之所能为而殆乎天地之自然者宜其为羲文所以作易之本原也窃尝心潜力索触类引伸变而通之由门入蕴谓独得一全之体用僣着其说然与汉诸儒事事必强推五行以求合于春秋灾异傅防五十五数以为洛书者实不敢谓然不敢同也世恐未悉况此河图或谓由易纬干凿度谓太一取其数以行九宫四正四维皆合十五郑康成又注引其所以行九宫者至于环中之虚位本非谓五而乃谓实为五之中宫固其纬注俱妄又不知其为五若十皆虚用以制其竒耦生成虽有其数实无其位也然其所谓之太一者与太极则无以异也苟未识其然记曰夫礼必本于太一分而为天地转而为隂阳变而为四时列而为鬼神其理固与太极无以异也自可旁通而无间然者记经之属也因附诸后以徴



　　易图通变卷四
　　钦定四库全书
　　易图通变卷五
　　宋　雷思齐　撰
　　河图遗论
　　古圣人之王天下创始公至理以恵启千万世者岂易易然率己见以自擅制作哉此有天授断可识矣故河之出图伏羲因之以则而画八卦洛之出书大禹因之以则而叙九畴孔子于大叙天生神物圣人则之而兼及图书而谓其兼则之也子不语怪力乱神岂无所见于真实而自乐为虚诞以愚欺天下后世哉自称庖羲氏之王天下仰则观象于天俯则观法于地观鸟兽之文与地之宜近取诸身逺取诸物始作八卦以通神明之徳以类万物之情是岂先圣后圣各以私意浅识得措乎其间哉易之广大配天地变通配四时隂阳之义配日月其为书广大悉备与乾坤相为终始而无非有天授能为是乎此孔子有见于图书之出特谓则之而已无它说也况图之自见于成康顾命陈之东序之后无所复闻孔子固己自悲其不出而有己夫之叹汉儒之始孔安国乃由书于河图东序之下谓伏羲王天下龙马负图出河遂则其文谓之河图于天乃锡禹洪范九畴之下谓天锡禹洛书神龟负文而出列于背有数从一至九禹因而第之以成九类类即畴也是二说自分载于洪范顾命各篇本语之下亦未之有它说也至郑康成始引春秋纬合注大之图书云河以通干出天苞洛以流坤吐地符河图龙洛书龟感河图有九篇洛书有六篇已是诡说之开端然仍引安国之注以为河图八卦是也洛书九畴是也其后王辅嗣韩康伯于此并无所注释惟孔颖达易防虽全篇写郑注亦谓辅嗣之义未知何从是必未以郑注为然也及其防书之洪范乃又引系辞云河出图洛出书圣人则之九类各有文字即是书也而云天乃锡禹知此天与禹者即洛书就引汉书五行志刘歆以为伏羲系天而王河出图则而画之八卦是也禹治洪水锡洛书法而陈之洪范是也河图洛书相为经纬八卦九章相为表里【附说】先达共为此说龟负洛书经无是事中候及诸纬多说黄帝尧舜禹汤文武受图书之事皆云龙负图负书纬候之书不知谁作通人讨覈谓伪起哀平虽复前汉之末始有此书已前学者必相此说故孔以为九类是神负文而出列于其背有数从一至九禹见其文因而第之以成九类法也言禹第之者以天神言语必当简要不应曲有次第丁宁如此故以为语第之也【全文】其防顾命之河图东序及防记之河出马图详略虽小有殊同指意大校若此是则所谓河图为八卦所谓洛书为九畴并无改议也
　　由汉而唐易经行世凡经防释之外未有及于图书之文刋列经首者迨故宋之初陈图南始创意推眀象数自谓因玩索孔子三陈九卦之义得其逺新有书述特称龙图离合变通图余二十是全用大天一地二至天五地十五十有五之数杂以纳甲贯穿易理内一图谓形九宫附一图谓形洛书者则尽去其五生数只起地六至地十自释十为用十为成形故洪范陈五行之用数语而已及终其书再出两图其一形九宫者元无改异标为河图其一不过尽置列大五十有五之数于四方及中而自标异谓为洛书并无例言说特移二七于南四九于西莫可知其何所祖法而作而标以此名大抵因如前说洪范五行之二火四金太准易因之为二南四西而然然其流未逺知者亦鲜自图南五而至刘牧长民乃増至五十五图名以钩隠师友自相推许更为唱述各于易间有注释曰卦徳论曰室中语曰记师说曰指归曰精防曰通神亦緫谓周易新注每欲自神其事及迹而究之未见其真能有所神竒也时则有李觏泰伯着六论以駮其非是至谓愳其诖误学子壊隳世敎而删其图之复重存之者三焉河图也洛书也八卦也夫长民之多为图画固未知其是而泰伯亦元未识此图之三本之则一尔河图本列八卦而数五十有五也及长民軰始破洛书古说谓非只是洪范必别有书出于羲之上世羲乃得而并则之以作易也泰伯之见则又与之同此愚又莫能知何为其然也葢尝夷考大此章自有法象天地变通四时县象日月而又有及于蓍龟故因谓之天生神物圣人则之者正谓蓍也易惟蓍是用所谓蓍之徳贠而神幽賛于神明而生蓍易岂有事哉因其均可以占故牵联及龟尔以上文谓法象天地变通四时故申之曰天地变化圣人效之上文谓县象日月故申之曰天垂象圣人象之至扵天生神物乃申谓之如河出圗洛出书圣人亦得以则之也盖由河之出圗羲前既得以则而画卦因及于洛之出书禹后复得以则而叙畴尔又岂害扵比类而互言之哉岂尝直欲以圗书之数之义之条贯比而同之哉岂尝直谓圗书并出于一时哉且不惟汉儒引洪范以为洛书虽圗南之初谓形洛书者亦不过谓十为用十为成形故洪范陈五行之用也者是明指洛书为洪范矣不知长民辈不本其初故倍其师而谓洛书非出于禹之时益使后之人迷乱而失所据依何也又不谓孔子之谓圣人之则之也非特八畴分布四正四维五行置于坎一五事置于坤二五纪置扵巽四五福置扵离九一以九畴之次叙陈列扵河圗之卦次夫九畴谓禹次第之者直自初一次二次三四而以次用之也今随河圗十五縦横而置之则成乱次矣未暇一一辨诘且以初一之五行言之既谓五行自当分配五方何得以五者限萃一方不以推行恶得谓五行哉以至谓火金易位与河圗不同其颠倒迷不可训知若此其后杨次公自着洞极托名于关子明其叙本萹称子曰河圗之本七前六后八左九右圣人观之以画八卦是故全七之三以为离竒以为巽全八之三以为震竒以为艮全六之三以为坎竒以为干全九之三以为兊奇以为坤正者全其位隅者尽其画而谓四象生八卦此谬之尤者乾坤相索而生六子今为男女者反防生父母之卦邪况泛言二七为火四九为金犹可谩所未识者今至眀言离九为七兊七为九是河图一可变置矣而可乎又谓洛书之文五处其中九前一后三左七右四前左二前右八后左六后右后世稽之以为三象因而九变之以二十七象今案其说惟五处其中一语于洛书不悖余悉河圗之数而河图之数乃因洛书以五处中而尽失其所以为五之理尔书之九畴以皇极之五处中固无别用是可以定去羲之时将几世几年虽只去禹之世固已千数百年矣其称书之出洛以比羲之图之出河于理恶乎而不可长民故为此说是且并孔子之大不之信邪考图南之为龙图虽自谓得于孔子三陈九卦之而作然其序曰龙图者天散而示之羲合而用之孔黙而形之且明称始图之未合惟五十五数则是谓大天数二十有五地数三十合而言之不知何以于其末改标之以为洛书殆其始误也长民辈乃承误而益増其误遂真以为洛书而有五十五图以实其误以至泰伯已后悉以图南之标异之五十五数为真洛书也不思图南标洛书之始偶谓用十夫洛书所叙九畴其十数当何从而起哉意岂谓大之河图既可出而示世则洛书亦可以并出示之因假大五十五数托为书之九畴乎九畴所言皆用纵比而同之谓五十五数其用又安在哉此不可之大者也故尝因长民之事讨其原图南之后种放许坚李溉未及见其它有著述若其所亲授之师如范谔昌所着大易源流其称龙马负图出河羲皇穷天人之际重定五行生成之数定地上八卦之体故老子自西周授孔子造易之原天一正北地二正南天三正东地四正西天五正中央地六配子天七配午地八配卯天九配酉地十配中寄于末乃天地之数五十有五矣因考其既以图之前五数置于北南东西之正及中复以后五数配子午夘酉及中何也夫子午夘酉非四方之正邪地十配中云寄于末夫中抑有末邪谛详所置之数正令图所传有四方而无四维之数者是谔昌巳元不识图南所以标异特因太准易取于洪范一水二火三木四金五土而然凿空无故造端老子増立怪论以实图南易置二七四九之位尔然犹未尝以九畴分配九宫也究覈谔昌之取用不过循纳甲之绪余及五子归庚之殊向又谓天上八卦坎离对中之外移置干兊坤于东艮震巽于西不谓五行之说多起于易后而反引五行以为定卦之原此又其敢于创异之大端也是冝长民不独増以五十五图又因谔昌坎离震兊四正之外而以四成数同于四方谓坎六退本卦三数以余三数三画为干离七退本卦三数以余四数四画为巽震八数退本卦三数以余五数五画为艮兊九数退本卦三数以余六数六画为坤皆以数为画标为河图是不揣本而齐末夫八卦各三画以刚柔生爻未闻本卦只用三画而以其余画之多反分为别卦也所陈之数抑配偶然且以坎离震兊为四象则尤非也象本在未成卦之先故曰四象生八卦也又云洛书之九畴本河图自然之数虚皇极于中而以位也至河图之有天五乃兼地十以为十五其五乃四分于成数之内而合于十岂尝有五虚防而实置于图之中位哉图之误正由此五次公之假设此妄例特以葢其所祖者乃子云三方九州而二十七部私以为书耳于斯二者固已真易置图书矣而朱元晦蔡季通反祖之信以为闗子眀作也不计子明之易精诣岂此摹拟者比乃循此肤臆之见因扶其说亦谓河圗七前六后八左九右洛书之文九前一后三左七右四前左二前右八后左六后右谓大既陈五十有五数洪范又谓天乃锡禹洪范九畴而九宫之数戴九履一左三右七二四为肩六八为足正背之象刘牧意见以九为河图十为洛书托言出于希夷与诸儒旧说不合又引大以为二者皆出扵伏羲之世其易置圗书并无明騐其朱蔡之指斥又如此而直以图南始标误之洛书为河图而以其初正指河图反以为洛书则朱蔡实自误而反罪长民之先误専己自是张其辩说不克自反一至于此惟程泰之易原时能理到至郑东卿辈寻迹依傍一意诞谩广増图说皆非实指徒使后之人失其真是信其所不当信疑其所不当疑并与本来宗樊然扰乱是其所非而非其所是迹究其始不过由图南用十之一语立一图之误至于为此纷纷始犹借河图以相因依而为洛书之说久则舍图取书又久乃遂以书为图荒然莫知河图为何物所以有图者实为何事执其五十五数以为图不知其五十五数其始特以误及洛书今反执之为图是图既非图其谓书以为图者书益非其书者矣徒自言人人殊使学者亡羊多岐求马唐肆纷如聚讼吾谁适从不啻三百年于此故推原致误之由防列群疑之妄直以河图本数讨正之庶几学者见之了焉防心自断知图南之谓其由三陈九卦而得者类于谩隂阳家袭于以一六八白取以为起例者流于末若干凿度以谓太一取其数以行四正四维皆合十五者凿于纬之拘赘亦不尽然然从昔儒先莫不断断然谓非人所能伪作者今以余自本观之直谓不必它求特以说卦帝出乎震一章环中徃复参究之以天一至地四地六至天九求其实体天五与地十眀其虚用则参伍以变参天两地错综倚数莫不左右逢原一皆脗合乎孔子系易之初是之谓众言淆乱折诸圣则明河之出图通古不妄足以见易矣因洞悉洛之出书九畴之外岂复有图有数之妄作者诚古今之一大快事也




　　易图通变卷五
<经部,易类,易图通变__易筮通变>
　　钦定四库全书
　　易筮通变卷上
　　宋　雷思齐　撰
　　卜筮
　　洪范之稽疑曰择建立卜筮人乃命卜筮诗曰尔卜尔筮体无咎言曰卜筮偕止防言近止记之月令则曰孟冬之月命大史衅防占兆吉凶宜若筮相须为用也易大曰探索隠钩深致逺成天下之亹亹者莫大乎蓍又曰以卜筮者尚其占则夫易宜兼卜筮之用者也大诰曰宁王遗我大寳绍天明即命金縢曰乃卜三一习吉于是莫见夫筮记又曰天子无筮诸侯有守筮天子道以筮于是又莫见夫卜而説卦则曰昔者圣人之作易幽賛于神明而生蓍参天两地而倚数观变于隂阳而立卦发挥于刚柔而生爻以至和顺于道徳而理于义穷理尽性以至于命乃独归夫筮而未始及夫卜也由筮命蓍而蓍筮之用着于大衍之数实详且备而之卜则莫之一语及也虽一间见谓为卜蓍为筮之説于别出而愚自童丱习见世之常占掷钱以画卦爻云自京房始矣且贾公彦亦以画卦之单拆重交之爻谓以钱复见有假于之刳中以布其钱者又杂于记谓卜得某卦之某卦之大凡且人有常言实称卜卦故亦随之等视筮卜筮为一槩未尝以为意也葢尝见周礼春官之属大卜掌三兆之法一曰玉兆二曰瓦兆三曰原兆其经兆之体皆百有二十其颂皆千有二百其下有卜师掌开兆人掌六以其方色与体辨之大卜又掌三易之法一曰连山二曰归藏三曰周易其经卦皆八其别皆六十有四其下有筮人掌三易之九筮以辨吉凶凡国之大事先筮而后卜上春相筮凡国事共筮然后知卜之用则以兆其书兆之体颂至百有二十千有二百之多而易之筮用蓍固未始出于六十四卦之外则卜自卜筮自筮未始相为用也况洪范固有従筮従従筮逆筮共违于人之别则其卜筮之分校然其辨白黑未始若后世説卜筮者樊然殽乱至若是之甚心甚异之由是于左传之类究其成验乃判然识卜筮之道卜者未尝引易之筮筮者未尝引之卜也今疏列为徴
　　有専卜而不筮者晋惠公之在梁梁伯妻之梁嬴孕过期卜招父与其子卜之子曰将生一男一女招曰然男为人臣女为人妾名男曰圉女曰妾及圉西质于秦妾为宦女焉邾文公卜迁于绎史曰利于民而不利于君邾子曰茍利于民迁也天生民而树之君以利之也民既利矣孤必与焉既迁而邾子卒齐侯戒师期将以伐鲁而有疾医曰不及秋将死鲁文公闻之卜曰尚无及期叔仲恵伯令卜楚丘占之曰齐侯不及期非疾也君亦不闻令有咎既而齐懿公弑文公先薨恵伯亦卒楚王与叶公枚卜子良以为令尹沈尹朱曰吉过于其志叶公曰王子而相国过将何为他日改卜子国以为令尹若是者见卜之未尝及于筮卦也有筮而不卜者毕万筮仕于晋遇屯之比□　廖占之曰吉屯固比入吉孰大焉其必蕃昌震为主车従马足居之兄长之母覆之众归之六体不易合而能固安而能杀公侯之卦也公侯之子孙必复其始秦伯伐晋卜徒父筮之曰吉涉河侯军败诘之对曰乃大吉也三败必获晋君其卦遇蛊其繇曰千乗三去三去之余获其雄狐夫狐蛊必其君也蛊之贞风也其悔山也嵗云秋矣我落其实而取其材实落材亡不败何待三败及韩晋侯逆秦师战于韩原秦获晋侯以归晋侯伐郑楚子救郑相遇于鄢陵公筮之史曰吉卦遇复曰南国防射其元王中厥目国防王伤不败何待及战吕锜射共王中目王曰天败楚也吾不可待乃宵遁晋献公筮嫁伯姬于秦遇归妹之睽□史苏占之曰不吉其繇曰士刲羊亦无血也女承筐亦无贶也西邻责言不可偿也归妹之睽犹无相也震之离亦离之震为雷为火为嬴败姬车説其輹火焚其旗不利行师败于宗丘归妹之睽寇张之弧侄其従姑六年其逋逃归其国而弃其家明年其死于髙梁之虚若是四者筮则有卦而无复卜兆辞也且前之屯复蛊三卦其繇固皆非易之辞后之归妹之睽卦辞近周易而亦非也槩可想见连山归藏之易其筮法同而繇辞异也
　　有兼用卜筮而卜有辞筮有有辞者鲁成季之将生也桓公使卜楚丘之父卜之曰男也其名曰友在公之右间于两社为公室辅季氏亡则鲁不昌又筮之遇大有之干□曰同复于父敬如君所及生有文在其手曰友遂以命之若是者卜与筮各有筮辞之卦辞亦非周易辞也
　　有先卜后筮者晋献公欲以骊姬为夫人卜之不吉筮之吉公曰从筮卜人曰筮短长不如従长且其繇曰専之渝攘公之羭一薫一犹十年尚犹有臭必不可弗聴立之生奚齐乃谮太子申生至于缢死遂立奚齐卒乱晋
　　有先筮而后卜者卫侯梦于北宫见人登昆吾之观被发而噪曰登此昆吾之虚緜緜生之瓜余为浑良夫呌天无辜公亲筮之胥弥赦占之曰不害卫侯贞卜繇曰如鱼竀尾衡流而方羊裔焉大国灭之将亡阖门塞窦乃自后逾冬十月晋复伐衞入其郛卫出庄公而与晋平晋立襄公之孙般师而还若是二者虽先卜后筮先筮后卜则殊筮无卦辞卜乃有繇然为卜为筮不比而同也其若晋献公卜伐骊戎史苏占之曰胜而不吉公曰何谓也对曰遇兆曰挟以衔骨齿牙为猾戎夏交捽是交胜也臣故云且惧有口携民国私心焉公曰何口之有口在寡人寡人弗受谁其兴之对曰茍可以携其入也必甘受逞而不知胡可壅也公弗聴遂伐骊戎克之获骊姬以归卒以乱国若是者卜独有繇辞而不及筮则国语犹然也辞与左尚未相逺也若家语谓孔子尝自筮得贲卦愀然有不平之色子张进曰卜者得贲卦吉也而夫子之不平何也子曰以其离邪在周易山下有火贲非正色之卦也夫质也者黒白宜正焉今得贲非吾兆也吾闻丹漆不文白玉不雕何也质有余不受饰也由今观之是可疑者且既谓孔子自筮何子张乃谓之卜况其辞与易不类贲之彖曰贲柔来而文刚分刚上而文柔故小利有攸往天文也文明以止人文也观乎天文以察时变观乎人文以化成天下何夫子于彖取其文于筮独尚其质自相抵牾遽至于此愚故不敢以家语为信葢左氏于専筮而不卜列于専者尚多有之不克枚举悉以周易之辞推之周易独行至今人莫不审悉自家语一事之外卜之用兆筮之用蓍卦防断乎未尝自为纷糺也抑亦见连山归藏之与周易而为三其经卦皆八其别皆六十有四者于体为不诬连山归藏今莫之见例此遡求犹彷佛一二曷尝如后之俗羣然同譌习称蓍筮为卜卦哉説者谓易经由混于卜筮占兆得免秦火固亦或者然其谓太卜所掌经兆之体皆百二十其颂皆千二百乃无得见者岂所谓占兆可脱于火者亦不免邪昔汉文自代来卜得大横繇曰大横庚庚余为天王夏启以光释者谓大横之正横是其体也文帝有王之象则卜兆汉初似尚存而后世不唯北齐髙洋欲簒东魏卜于李密亦谓大横曰汉文之兆也愚意后特谄洋以成簒耳焉可尽信哉后世卜兆之书没没不闻多中何哉嗟乎合其体既三百六十分其颂乃三千六百之富宜乎其不存也诚使其存谁其及之哉何以明之连山归藏世固罔然惟周易一书卦之少唯六十有四爻之多止于三百六十有四更三古四圣之所作述今未云至精至变至于至神之用至若经卦与其别者以辞而已杂然注释者皆是也及问其蓍筮之惟变所适者则茫乎实莫知其为何事若是者尚欲与之语易不亦难矣哉愚因论卜筮之不可槩同尝浩叹及之
　　之卦
　　圣人有以见天下之而拟诸形容象其物宜是故谓之象圣人有以见天下之动而观其防通以行其典礼繋辞焉以防其吉凶是故谓之爻极天下之者存乎卦鼔天下之动者存乎辞化而裁之存乎变推而行之存乎通然则变而通所以尽利通其变所以成文八卦成列而象在中因而重之而爻在中刚柔相推而变在中繋辞命之而动在中矣八卦以象告爻彖以情言变通以利言吉凶以情迁又曰爻象动乎内吉凶见乎外功业见乎变圣人之情见乎辞既曰鼓天下之动者存乎辞系辞而命之动在其中则又曰繋辞焉以防其吉凶曰辨吉凶者存乎辞则辞也者易道之所必不得已也是故易之为书其道屡迁变动不居周流六虚上下无常刚柔相易不可为典要唯变所适卦有大小辞有险易辞也者各指其所之然则指其所之之之一字特指其变动之所之适也易变易也所以见天下之动而鼓天下之动者莫不于是乎观故易之筮谓其爻变而动而有所之适者为某卦之某卦今之谓辞指所之者为之卦发也韩康伯于此指所之之下无注孔颖达疏曰各指所之谓爻卦之辞各斥其爻卦之之适也若之适于善则其辞善之适于恶则其辞恶而已夫以之之一字以训适非不然也谓卦之变爻之动则未足以明其辞之所之也请亦以左明之陈敬仲之少也周史有以周易见陈侯陈侯使筮之遇观之否□乃观之四爻之否之四爻也故史指观之四爻之辞曰观国之光利用宾于王因以知其代陈有国也晋文公之纳王也筮之遇大有之睽□乃大有之三之睽之三也故卜偃指大有之三爻曰吉公用享于天子之卦也战克而王享吉孰大焉【大有九三易以享为亨然亨本通音为享】齐崔杼欲取棠公之嫠东郭姜筮之遇困之大过□乃困之三之大过之三也史皆曰吉以示陈文子故文子指困之三爻曰夫従风风损妻不可取也且其繇曰困于石据于蒺藜入于其宫不见其妻凶且释之曰困于石往不济也据于蒺藜所恃伤也入于其宫不见其妻凶无所归也崔杼必取棠姜终以乱而家遂灭叔孙穆子之生荘叔以周易筮之遇明夷之谦□乃明夷之初之谦之初也以示卜楚丘曰明而未融其当旦乎之谦当鸟故曰明夷于飞明而未融故曰垂其翼象日之动故曰君子攸行当三在旦故曰三日不食离为火火焚山败于人为言言败为谗故曰有攸徃主人有言言必谗也盖明夷初爻辞也其卒以竖牛之乱筮占无一不验者卫防夫人无子嬖人婤姶生孟絷孔成子梦康叔谓已立元余使羁之孙圉与史茍相之史朝亦梦康叔谓已余命而子茍与孔烝鉏之曽孙圉相元史朝见成子而告之梦协韩宣子为正聘于诸侯之歳婤姶生子名之曰元孟絷之足不良能行成子以周易筮之曰元尚享衞国主其社稷遇屯之比□又曰余尚立絷尚克嘉之遇屯以示史朝朝曰元亨又何极焉成子曰非长之谓也曰康叔命之可谓长矣是以繇曰利建侯嗣吉何建建非嗣也二卦皆云子其建之康叔命之二卦告之筮袭于梦武王所用也盖再遇屯卦辞皆曰元亨而屯变于初故之比之屯之初爻辞曰盘桓利居贞利建侯于是立元南蒯之将叛也枚筮之遇坤之比□曰黄裳元吉以为大吉示子服恵伯曰即欲有事何如恵伯曰吾尝学此矣忠信之事则可不然必败黄中之色也裳下之饰也元善之长也中不中不得其色下不共不得其饰事不善不得其极非此三者不当且夫易不可以占险盖由坤之五之比之五也故释以坤五之辞也南蒯卒以叛至于亡故尝例乎是数者而夷考之葢尚多有之皆以所之之卦所动之爻言之夫之卦也者占变之事也易有圣人之道则谓以动者尚其变以筮者尚其占故通变之谓事极数知来之谓占占事则有之卦也抑古之学易者不惟占也君子所居而安者易之序也所乐而玩者爻之辞也居则观其象而玩其辞动则观其变而玩其占不惟占则有之卦也凡説诸心研诸虑事防所适言意所致引伸触类亦未始不用之卦也楚子围郑克之晋师救郑荀桓子闻郑及楚平欲还曰无及于郑而勦民焉用随武子曰善彘季不可以中军佐济知荘子曰此师殆哉周易有之在师之临□曰师出以律否臧凶指师之初之临之初也郑游吉至自楚告子展曰楚子将死矣不脩政徳而贪昧于诸侯以逞其愿欲久得乎在复之頥□曰迷复凶其楚子之谓乎指复之上之頥之上也郑公子曼满与王子伯廖语欲为卿伯廖告人曰无徳而贪其在周易丰之离□弗过之矣葢指丰之上之离之上也其辞曰丰其屋蔀其家闚其户阒其无人三嵗不觌凶也间一嵗郑人果杀之若是三者尚不过槩举其卦之一爻之所之之为然也至于蔡墨对魏献子之问龙见绛郊则直曰周易有之在干之姤曰潜龙勿用其同人曰见龙在田其大有曰飞龙在天其夬曰元龙有悔其坤曰见羣龙无首吉坤之剥□曰龙战于野此虽于象龙真龙之事有不容于理讨然其所举乾坤之爻凡六必皆互以乾坤反复相之之爻辞以相校而明其所之者谓全易之卦六十有四其爻三百八十有四变之所之率由是道也是足以遡明易大之辞也者各指其所之者非为他设也为之卦设也是固所以见天下之动而观其防通以行其典礼防其吉凶化而裁之推而行之惟变所适也变之所适之卦之谓也故曰爻象动乎内吉凶见乎外功业见乎变圣人之情见乎辞卦有大小辞有险易辞也者各指其所之学者因之以是审于观变以立卦倚数以生爻极深乎至精研几乎至变以至于至神和顺道徳而理于义穷理尽性以至于命胷中包有全易之体用斯其至矣




　　易筮通变卷上
　　钦定四库全书
　　易筮通变卷中
　　宋　雷思济　撰
　　九六
　　易始于隂阳之画而阳之画而为竒阴之画而为耦由干之画分而为震为坎为艮三卦之竒坤之画分而为巽为离为兑三卦之耦故曰阳卦竒隂卦耦阳卦多隂隂卦多阳虽竒耦少多若可数计而未始谓为九为六也圣人之作易观变于隂阳而立卦则天之道曰隂与阳发挥于刚柔而生爻则地之道曰柔与刚故易六画而成卦分隂分阳迭用柔刚六位而成章其曰画曰位者是所谓卦爻也岂尝有九六之分哉由重乾卦之画之位皆阳竒之爻而爻辞上必系以九且有用九之例重坤卦之画之位皆隂耦之爻而爻辞上必系以六且有用六之例而凡卦之爻莫不各系以九且六学者积于所见所闻之成习以此诚为九六也従而九六之无复讨其所以然者窃自异之夫九六数也大曰极数知来之谓占通变之谓事葢九六也者占变之事也始乎参伍以变错综其数天数五地数五天数二十有五地数三十凡天地之数五十有五所以成变化而行鬼神者未尝即谓其九六也由天数谓一三五七九而后知其积为二十有五地数谓二四六八十而后知其积为三十由五位相得而各有合乃以五已前为生数五己后为成数而一合六谓水二合七谓金三合八谓木四合九谓火五合十虚谓土是九六槩见其间而未着所以用也五位已前其体数五位己后其用数也体之生数以天一天三天五参之而九地二地四两之而六参天两地而倚数参参而九参两而六于是九六特启其用也故以一四而伍二三而五五因兼而五是参伍之始变而以一伍五而六二伍五而七三伍五而八四伍五而九五虚伍而十因以五兼十而十五七兼八而十五九兼六而十五是所谓参伍以变错综其数者也凡九六七八之数均得以地数之成而成其天数之生也者是所谓成象也是一五而六为老隂二五而七为少阳三五而八为少隂四五而九为老阳是九六七八实相变为用也世虽知隂阳之少者不变老者则变而习见于易全书之画凡卦之爻竒之阳其下分系以九耦之隂其下分系以六而不知之画实七之画实八也何以明之易变易也极数知来之谓占通变之谓事谓其占变之事具揲蓍法四营而成易十有八变而成卦每三变而积为一爻以四与八为竒耦而每三变各得一四二八则象震象坎象艮则皆画为之竒每三变各得一八二四则象巽象离象兊则皆画为之耦葢寓隂阳相索为六子之意以三变皆得四始画为十以象干三变皆得八始画为□以象坤凡一四二八之积为之定画是谓七一八二四之积为□之定画是谓八此两者其不变者也惟三变纯四谓阳竒之极为□之动爻是谓九三变纯八谓隂耦之极为□之动爻是谓六此两者皆其变者也凡竒耦之定画所以悉列于各卦之首者不取其动而専以标刚柔之体不变而画为定卦至□九□六之变爻杂然交寓于各卦之内者不列于画而专以寄隂阳之用适变以动而为之卦而乃所以着其用九用六者也干凿度曰阳动而进隂动而退故阳以七隂以八为象阳变七之九隂变八之六也晁説之以道曰古者画卦之竒耦为隂阳而卦爻但有六位而未有七八之名因揲蓍衍易以老阳之变九老隂之变六少阳之变七少隂之变八周易之七八即古之竒耦也易筮之九六见于卦爻则变焉如六位皆九即干之坤六位皆六即坤之干也此则用九用六之例足以明与今我所见实同然也今之左之所纪复有可以相明而且有不得不究其所注之失者鲁穆姜薨于东宫始徃而筮之遇艮之八史曰是谓艮之随□随其出也君必速出姜曰亡是于周易曰随元亨利贞无咎元体之长也亨嘉之防也利义之和也贞事之干也体仁足以长人嘉防足以合礼利物足以和义贞固足以干事然固不可诬也是以虽随无咎今我妇人而与于乱不可谓元不靖国家不可谓亨作而害身不可谓利弃位而姣不可谓贞有四徳者随而无咎我皆无之岂随也哉我则取恶能无咎乎必死是宫不得出矣故尝因是艮之八之筮尤有以审七八之定画不为九六之动爻而注则误矣周礼大卜掌三易以行九筮则曰连山归藏周易谓其经卦皆八其别皆六十有四是易虽三名筮则同一法也其以七八为卦画之体以九六为卦爻之用是以谓艮之八也艮之变其初之贲□三之剥□四之旅□五之
　　渐□上则之谦□遡明其筮是艮之一卦凡六爻而爻之变者已凡五卦之之者亦五矣史杂而视之无所适従于防也惟二爻之隂耦无所变无所之尔故覆而防之以艮之随□也且即稽其筮而曰随其出也君必速出姜则自审无以当此卦之徳也因谓是于周易曰随元亨利贞无咎就申其释之者如上云耳曷尝引连山归藏二易而且有所更筮哉杜氏不明周易之筮耦之画本只谓八乃妄指二易以七八为占且又谓史疑占易遇八为不利更以周易占变爻而论之何其误也由今覈之则七八之为卦体之成画而不名九六不亦明矣哉国语晋公子重耳筮尚有晋国得贞屯悔豫皆八昭注震在屯之内卦两隂爻不动震在豫之外卦两隂爻亦不动故曰皆八是其徴也董因又筮之得泰之八昭又注泰无动爻隂爻不动其数皆八则为耦画之不动者皆为八又其徴也由耦之画不动者皆为八则竒之画不动者皆为七校然明甚矣今易之全书不见七八而惟见九六学者防视其用九用六之文承误于九六之分而未明九六之例所以用者其槩如前所论为之卦设也合左凡云某卦之某卦者皆以爻之动而变者指其所之云尔所谓唯变所适也以筮者尚其占以动者尚其变爻也者言乎其变者也圣人有以见天下之动而观其防通以行其典礼系辞焉以防其吉凶是故谓之爻言天下之动而不可乱故曰六爻之义易以贡也以是研之定爻之固自七八而于其动则七乃进为九□而含隂八乃退而六□而含阳也于占之变卦之爻固悉如前之卦之説而于蔡墨之答魏献子之问龙尤晓然着白也曰周易有之在干之姤□曰潜龙勿用其同人□曰见龙在田其大有□曰飞龙在天其夬□曰亢龙有悔其坤□曰见羣龙无首吉坤之剥□曰龙战于野则足以见七八之动而变始得谓九且六也不然则干之诸爻谓九者其辞分配固如潜龙勿用等云而坤之上六其辞固云龙战于野又何必枚举干之姤坤之剥等卦然后始称其本爻九六之下文以为所之之辞而申见其例也哉况乾卦于用九之下文曰见羣龙无首吉而墨乃特谓之坤然后释之方如所云则凡用九为爻之变画例此不约而合尤未深切着明可以不言而信矣其所以每爻先引之卦而始徴以其辞者以见七之变进而始为九八之变退而始为六也由是以夷考于凡所举之卦之辞则每爻之为九为六者必待七八之动而变乃然也故有用九用六之例是九六之用如干之初至上皆必待阳　竒之七动而变始谓九坤之初至上皆必待隂　耦之八动而变始谓六如晁氏云九六见于卦爻则变六位皆九即干之坤六位皆六即坤之干也干凿度重见其説阳动而进变七之九象其气之息隂动而退变八之六象其气之消也又谓干三十二世消坤三十二世息也故易大曰乾坤其易之门邪葢由乾坤之门以入则凡诸卦必仿此以通每卦之变而始为九六也故用九用六不见于他卦而特见于乾坤者葢不止为乾坤设实并他卦例以用之也故占法谓六爻皆不变者则防以本卦之彖辞五爻皆变一爻独不变者则防以之卦爻之不动者之彖辞而不用爻辞者是其爻不动不得以名九六故也欧阳永叔曰干曰用九坤曰用六何谓也曰释七八不用也干爻七九九则变坤爻八六六则变易用变为占故以名其爻也朱元晦甚称其説则又曰乾坤之用九用六何谓也曰干爻七九坤爻六八九六变而七八无为易道占其变故以占者为爻不谓六爻皆九六也及其筮也七八常多而九六常少有无九六者焉不可不释也六十四卦皆然特于乾坤见之则余可知尔且谓其按此説发明先儒所未到最为有功论七八多而九六少又见当时占法三变皆卦如一行説今愚又以是观之朱之所説惟见欧説若晁説朱葢所未见也至若干凿度等书儒者又鄙之以为易纬不惟不取至有不观有不见者而不知其有可参考也自今校之古今所见固有不求同而同不期然而然者然皆未及于九六之所以然如左之卦之徴验以为易道欠事故得兼载其详然余复审晁氏谓卦爻见九六不见七八特其致疑而然非眞有见于九六者也谨按説卦昔者圣人之作易幽赞于神明而生蓍者是已明着用筮之法矣其谓参天两地而倚数者葢参其三三而九为参天已见乾元用九两其三二而六为两地已见坤元用六是九六之用所由始也观变于隂阳而立卦者是所谓立天之道曰隂与阳立地之道曰柔与刚立人之道曰仁与义兼三才而两之故易六画而成卦足以见标竒耦于卦首不动为定画乃寄其七八也至于发挥于刚柔而生爻者爻与画异爻之未变而动为画画之既动而变为爻故易六位而成章此卦画六位自初至上分隂阳定位而以刚柔迭用于其中变动不居周流六虚上下无常刚柔相易惟变所适或参天而九或两地而六用九用六九六所以变动于各爻因以生之卦者也九之与六何疑之有圣人有以见天下之赜见天下之动拟诸形容观其防通系辞焉以防其吉凶故谓其成章也其立言易简而理得所以示天下后世者至昭昭也学者既其名未既其实终身由之而不知因疑生解乃以为独有所见自着其説葢可悲已故为之特发挥于是












　　易筮通变卷中
　　钦定四库全书
　　易筮通变卷下
　　宋　雷思齐　撰
　　衍数
　　天地之数五十有五以天数之一三五七九而二十有五地数之二四六八十而三十宜乎防断乎不得有所损葢而大衍之数遽损其五而特谓之五十是以求其理而不得稽其数而不合卒莫之要其宿人莫不有説説莫不有其理之似而卒未有防其眞是者古犹今也列子之书儒者梏于习葢所不取所不观殊不察其首篇谓圣人因隂阳以统天地夫有形生于无形则天地安従生故曰有太易有太初有太始有太素太易者未见气者也太初者气之始也太始者形之始也太素者质之始也气形质具而未相离故曰浑沦浑沦者言万物相浑沦而未相离故曰易也易变而为一一者形变之始也是説也重见于易纬干凿度亦固谓然也由是而观则易之有太极而太极也者特浑沦之寄称尔浑沦而上既有谓易谓初谓始谓素凡四其称而至于浑沦而五故以浑沦为太极是之谓五太也是则太极也者既先含其五于中矣故天地之数五十有五而大衍之数乃五十者既虚其太极已上之五而取用于五十之妙也大曰生生之谓易成象之谓干效法之谓坤极数知来之谓占通变之谓事隂阳不测之谓神葢谓是也由是知易有太极之为一而一所以为形变之始矣既谓易有太极而又谓为生生之谓易而遂继以成象之谓干而不及太极何也是未识夫易者葢隂阳之总而太极者特隂阳变化之宗防焉尔故曰易变而为一一者形变之始也易由太极以标其一所以为成象之谓干即所谓形变之始而乃所以为一也由干分其一以为二而始谓之坤是大衍五十不用之一象之为易有太极之一而一之分为所以象两夫两不谓二而谓之象两正以之分也故大衍之五十先尊其太极不用之一以为生生之本而谓其用四十有九者葢由一之二其一以生两仪是分而为二以象两一又参其一以为三才之道是挂一以象三复亖其一为四象则北南东西之判冬夏春秋之序水火木金之位莫不由是以着则所以揲之以四以象四时者也而河图之数所以四十者也然天地之数五十有五大衍之数则五十天五既无位于四象地十又无位于八卦何其不合若是之甚也天五之有数而无位者五之文古之体为□象一亖交互以为五今之体为□见隂阳之亖交变于二之中以为五而十之体亦兆见于此五固为土而土之文为□为十为一其始于一而中于五而终于十而复归于一乎土亦无正位故四象无五八卦无十也葢尝探索于天地之数五十有五之元矣四象之一二三四所以为八卦者不过再用一二三四而各以五参之为六七八九尔其数止四十八卦之一九而二八三七而四六相交而□十之其数亦止此四十未尝有天五地十之定位者正以天五与地十以五乗十而为此大衍之五十也何以明之五之妙用伍北坎之一以五而合六为西北之干伍东震之三以五而合八为东北之艮者先其方之正后其维之偏伍西南坤之二以五而合七于西方之兊伍东南巽之四以五而合九于正南面之离者先其维之偏后其方之正故阳竒得五而为隂耦隂耦得五而为阳竒所以分隂分阳八卦以之成列至于十之用则什离南之九以相对而交十于坎北之一什兊西之七相对而交十于震东之三是阳数自交于阳而各立其方之正什艮东北之八以相对而交十于巽东南之四是隂数自交于隂而均就其维之偏因而各虚五于中则又皆十五之变所以刚柔相摩八卦相荡相错变而通之推而行之者见天五地十独専五十之用也故衍之于揲必以四以象四时五十之用正在于是其揲之以四者葢由五其一二三四于上而十其六七八九于下足以明之五与天一合而成六则四其六而二十有四为老隂坤之防五与地二合而成七则四其七而二十有八为少阳震坎艮之防五与天三合而成八则四其八而三十有二为少隂巽离兊之防五与地四合而成九则四其九而三十有六为老阳干之防故少隂阳之七八不变合之而十五以为重卦之成画老隂阳之九六所以变者合之而亦十五以为重卦之动爻易之变通配四时故四四而揲以象之其四营成易莫不由此河图之实数四十虚天五之二五而以地十衍之而五十也夫四营成易四四而揲每爻之揲凡三每揲其蓍以合左右之竒或一二三而四或三一而四或二二而四其或左竒既先四则右竒后亦必四因二其四耦之成八以纪其数者竒必有耦也竒四而耦八亦见数之四十増八者河图四十而成八卦也然其所揲之四未尝五与九也今揲蓍者必谓初揲不五则九始由易疏谓第一变之竒不五则九第二揲第三揲之竒始皆不四则八原其第一揲误以未揲之先所谓挂一之蓍同在数中以自乱其四而然也葢所揲之竒四之上加一则五八之上加一则九所以见也殊不识此一之加为五为九无成亏于所揲之四而徒为扰扰耳且夫挂一自当四营之一营在分而象两之后揲之以四之先元未以之与于揲也若非以挂一之一误于自乱则安得谓第二揲第三揲而不四则八也夫每更左右两揲四始为一变谓十有八变而成卦则凡揲之变固不容有所异也安得每三揲之中第一揲为不五则九也如是则十有八变中独六变若是之异若于中六变独异则又安得总谓十有八变也哉此孔疏始为此误而后之来者既不加察而信疑愈説愈纷卒未能有以正其误者千载良一嘅也若谓挂一者合置于竒数中之用以为数则至于扐而后挂者又当何以哉载原其误者葢泥于衍数五十其用四十有九谓挂一之一实在四十有九所用之中而不识夫挂一者所以揲每变四十有八之用而计其十有八变之数则乃所以为用也岂以夫一而自乱于四十有八所揲之众哉故所揲之蓍实行其变者四十有八标夫挂一者以纪其变之十有八固所以为四十有九之用并与其始太极所不用之一通为大衍之五十也所以谓夫五十者蓍之徳贠而神者其贠以七七七而四十有九卦之徳方以知者其方以八八八而六十有四是以七合八之十五既合而见于蓍卦之数矣六爻之义易以贡者乃散而分见于干之用九坤之用六以九合六之十五之用而由五以下七八九六无有不着于用者焉故以五乗十而所以谓为大衍五十也若是则由天之与地自一而至十五十有五之数莫不眞见其着落而大衍之五十与其用四十有九者亦莫不悉究其诣实其谓生生之易成象之干效法之坤极数知来之占通变之事于此了然可尽至于隂阳不测之谓神神而明之存乎其人哉
　　命蓍
　　説卦曰昔者圣人之作易也幽赞于神明而生蓍参天两地而倚数观变于隂阳而立卦发挥于刚柔而生爻若是则蓍岂徒生数岂虚倚卦岂茍立而爻岂谩为哉因爻画卦因卦兆数因数用蓍以极天下之以鼔天下之动由此其选也大曰蓍之徳贠而神卦之徳方以知六爻之义易以贡此大衍之数之蓍所由着也大衍之数葢五十其蓍而其用乃四十有九者葢已尊其一于不用以为太极之全体是所谓易有太极者也乃分其四十有九之蓍列左右为二以象两是所谓太极生两仪也两仪者隂阳隂阳相仪匹而有老少则两仪已含四象矣乃左取蓍而挂其一以象三八卦之画以三而成则三才之道也葢以元五十不用之一与分两之二兼之而成此三也是于分两之二推其一以挂于两之际所以象人极之立位乎两间也是则参天两地而倚数特寓于此不用之一象两之二挂一之三参天也分而象两固所以两地者也于是观变于隂阳而立卦矣所谓太极不用之一虽不以为用而干阳之始一实兆乎此则其用未始不由此以出也因此干用之一以分而为坤体之二则所谓象两而为两仪以两仪而一隂一阳以老少于其位是两仪已含四象矣是以继之以象三之一而分隂分阳迭柔刚而用之而象三以画则四象遂生八卦而八卦者已成列矣八卦各三位八卦而小成三极之道于是乎见矣合而言之是易有太极是生两仪两仪生四象四象生八卦已着于用而成于体矣然而大衍之数之用虽畧见于分两挂之始而未大成也且太极不用之一象两之二挂一之三虽等列而三位而其正用之蓍特不用之一与挂一之一其实数特二尔且以五十而始用其二则未用之蓍正存四十有八是用河图之数四十以行八卦也且八卦各六位以八卦而其位各六而八之非四十有八者乎八卦虽八八而六十四而其为游魂归魂者凡十有六不列于正八卦之六位故其数止于四十有八也由四十有八而上虚此十六卦为四四以揲之用乃所以成六十有四也于是乎观变于隂阳而立卦则遂发挥于刚柔而生爻爻也者效天下之动者也立天之道曰隂与阳立地之道曰柔与刚立人之道曰仁与义兼三才而两之故易六画而成卦也前既以不用之一象两之挂一之三等而三之由三而四故先以分左之蓍揲之以四以象四时四时而八节犹四象生八卦也故以四行八足以见十六卦之四四实用六十四卦之八八也四四之竒所以寄干八八之竒所以寄坤八八之竒虽谓之耦然亦竒四所协以配故兼谓之归竒也所揲之竒不一则二不三则四则归之扐于是谓之归竒于扐以象闰闰乃余数之所归故以竒象之竒亦余也然后以分右之蓍四四而揲所揲之竒四且八之其得一则先左之竒必三合之而四得三则其先左之竒必一合之而四得二则其先左之竒亦必二通合之为四得四则其先左之竒亦必四特合之为八葢左先一而后右三与左先三而后右一固皆合四以为竒而其左先二而后右二虽亦合之为四而理乃倍四而耦八也若左竒既四右竒亦四因合而八以为耦耦虽谓八亦竒四之分配以成之也犹坤之乃干之所分故统谓之竒乃随后右所合之竒所竒之蓍再扐于左而兼取左右所竒者挂之以待第二第三变是谓再扐而后挂也然而前挂一之挂则谓于四十有九中先取一蓍以独挂此扐而后挂之挂则特谓挂其所竒之蓍也乃又总前已分二已挂一与所已过揲之蓍悉合之以还于大衍之初是之谓四营而成易而通为第一爻也所谓四营者分二者其一也挂一者其二也揲四其三也归竒终营之四也其营既毕所竒既挂是为第一变之周也一变之后存其前所竒之外以所合前衍过揲之蓍如第一变之分二之挂一之揲四之归竒再扐而后挂其所竒以合前变之竒以待第三变也其第三变则又如第一第二变之分二挂一揲四归竒再扐而合此三变所竒之蓍以数之以四为少八为多三变皆少则所竒者十二则其过揲之所存总四九三十有六为干之防三变皆多则所竒者二十四则其过揲之所存四六亦二十有四为坤之防两多而一少则所竒者二十则其过揲之所存总四七二十有八是为震为坎为艮之防两少而一多则所竒者十六则其过揲之所存总四八三十有二是为巽为离为兊之防凡如是三变竟始得为一爻之成画亦必以所竒之防由初以终自下而上层积而纪之如画卦之三爻然其竒之四为阳八为隂效八卦以取之两多而一少者其先四中八后八为得阳之初象少阳七之震先八中四后八为得阳之中象少阳七之坎先八中八后四为得阳之上象少阳七之艮两少而一多其先八中四后四为得隂之初象少隂八之巽先四中八后四为得隂之中象少隂八之离先四中四后八为得隂之上象少隂八之兊凡遇震坎艮则皆画为一阳爻也遇巽离兊则皆画为隂爻也者皆谓之少者象少者未遽变也独其三变通得四四四者特谓为阳之纯象老阳九之干乃画为□【今俗谓重】为老阳九之爻其三变通得八八八者特谓为隂之纯象老隂六之坤乃画为十【今俗谓交】为老隂六之爻干为老阳□者本九竒而变含六耦之隂坤为老隂十者本六耦而变含九竒之阳乾坤之画兼谓老者以老故变也其必三变始成一画者寓隂阳变化拟议以定之也于三变所竒之防第其四与八之互者寓乾坤相索生六子意也凡如是而分而挂而揲且扐积其竒而合过揲之蓍者三谓之变始谓一爻之成又如是而三变则谓二爻之成又如是而三变乃通谓三爻之成是谓九变九变备三爻具始可当为卦之八者止三画三其画而八之则为八卦成列谓内卦谓下卦谓三微谓内贞是谓八卦而小成是三易所谓经卦皆八也葢必又如是以营以分以挂以揲以扐以计其所竒之积三而三之以为九变再成三画以为外卦为上卦为三蓍为外悔合前九变之三画是谓六画而成卦是三易所谓其别皆六十有四始全其十有八变而成卦以备六位成章也其所以变必十有八者震坎艮各五画得十五用干之三为十八而二干之一三五固十八也巽离兊各四画得十二用坤之六为十八而三坤之二四亦十八也合两十八则为干之防四九三十六是前九变每爻四营积九变之营固三十六也倍之则之防七十二五行之土分王四时各十八日四其十八亦七十二日各九十日分土王之十八日亦各七十二故积十有八变每变四营通十八变计其营之数亦七十二五其七十二则三百有六十当期之日故有取于十八变七十二营以用四十有九蓍也葢前九变三画分隂阳而列之不过八卦成列而象在中后九变三画迭柔刚而用之乃因而重之而爻在中因其十八变而爻之迭柔刚也用此柔刚以相摩相荡相推相易而通其变引而伸之于六十四卦惟变所适是所谓变在其中由六十四卦触类长之于三百八十四爻之外则天下之能事诚可毕矣蓍之徳可不谓贠而神于其常用卦之徳可不谓方以知于其常体而六爻之义可不谓易以贡于受命如响之变化者乎又可不谓寂然不动感而遂通天下之故者乎故以之通天下之志成天下之务定天下之业而防天下之疑其于幽赞于神明而生蓍参天两地而倚数观变于隂阳而立卦发挥于刚柔而生爻者蓍岂徒生数岂虚倚卦岂茍立而爻岂谩为哉果能此道以神明其徳诚可以显道神徳行而酬酢祐神矣大衍之数五十其用四十有九其以是夫




　　易筮通变卷下
