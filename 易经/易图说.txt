　　钦定四库全书　　　　经部一
　　提要　　　　　　　　易类
　　易圗説
　　【臣】等谨案易圗説三卷宋吴仁杰撰仁杰字斗南昆山人宋史艺文志仁杰有古周易十二卷易圗説三卷集古易一卷今古周易世罕传本仅永乐大典尚有全文此书其圗説也其説谓六十四正卦伏羲所作也故首列八纯卦各变八卦圗又谓卦外六爻及六十四覆卦文王所作也故有一卦变六十四卦圗有六爻皆变则占对卦皆不变则占覆卦圗又谓序卦为伏羲杂卦为文王今之爻辞当为系辞传系辞当为説卦传于诸家古易之中其説特为新异迥与先儒不合然证以史记引同归殊途二语为大传不名系辞传隋志谓説卦三篇今止一篇为后人乱其
　　篇题所言亦时有依据録而存之备古易一家之説可也乾隆四十年五月恭校上总纂官【臣】纪昀【臣】陆锡熊【臣】孙士毅总　校　官　【臣】　陆　费　墀












　　钦定四库全书
　　易图说卷一
　　宋　吴仁杰　撰
　　变八卦
　　泰　大壮小畜需
　　大有大畜夬　干
　　变八卦
　　否　豫　观　比
　　晋　剥　萃　坤
　　变八卦
　　无妄复　益　屯
　　噬嗑颐　随　震
　　变八卦
　　姤　升　恒　井
　　鼎　蛊　大过巽
　　变八卦
　　讼　师　解　涣
　　未济蒙　困　坎
　　变八卦
　　同人明夷丰　家人
　　既济贲　革　离
　　变八卦
　　遯　谦　小过渐
　　蹇　旅　咸　艮
　　变八卦
　　履　临　归妹中孚
　　节　睽　损　兊
　　文王一卦变六十四卦图
　　乾卦一爻变者六卦
　　姤　同人履　小畜
　　大有夬
　　两爻变者十五卦
　　遯　无妄中孚大畜
　　大壮需　睽　家人
　　讼　巽　鼎　大过
　　离　革　兊
　　三爻变者二十卦
　　否　益　损　泰
　　节　噬嗑渐　随
　　旅　贲　涣　丰
　　咸　归妹蛊　恒
　　困　未济井　既济
　　四爻变者十五卦
　　观　颐　临　晋
　　小过坎　萃　震
　　明夷蹇　解　升
　　艮　屯　蒙
　　五爻变者六卦
　　剥　复　比　谦
　　豫　师
　　六爻皆变而以对卦占者一卦
　　坤
　　六爻皆不变而以覆卦占者一卦
　　干
　　六十四卦六爻皆变占对卦图
　　干六爻皆动变而之坤
　　坤六爻皆动变而之干
　　此后诸卦如姤卦六爻皆动则变而之复复卦六爻皆动则变而之姤他皆仿此为占
　　姤　同人履　小畜
　　复　师　谦　豫
　　大有夬
　　比　剥
　　以上十二卦五阳五阴对
　　遯　讼　鼎　巽
　　临　明夷屯　震
　　大过无妄家人离
　　颐　升　解　坎
　　萃　中孚蒙　大壮
　　大畜小过革　观
　　睽　需　兊
　　蹇　晋　艮
　　以上三十卦四阳二阴四阴二阳对
　　否　归妹困　损
　　泰　渐　贲　咸
　　丰　既济旅　恒
　　涣　未济节　益
　　井　蛊
　　噬嗑随
　　以上二十卦三阴三阳对
　　六十四卦六爻皆不变占覆卦图
　　覆卦而复为本卦者八卦
　　干【上干下干】【干下干上】乾　　　坤【上坤下坤】【坤下坤上】坤九用【干六爻不动则以用九爻为占】　　六用【坤六爻不动则以用六爻为占】颐【上艮下震】【震下艮上】颐　　过大【上兊下巽】【巽下兑上】大过
　　过小【上震下艮】【艮下震上】小过　孚中【上巽下兊】【兑下巽上】中孚
　　【坎下坎上】坎　　　　　　【离下离上】离
　　颐以下六爻不动则覆卦而以本卦卦辞为占
　　覆卦而变为他卦者五十六卦
　　屯【上坎下震】【坎下艮上】蒙　　　需【上坎下干】【坎下干上】讼师【上坤下坎】【坤下坎上】比　　畜小【上兊下干】【兊下干上】履泰【上坤下乾】【坤下干上】否　　人同【上干下离】【干下离上】大有谦【上坤下艮】【坤下震上】豫　　　随【上兑下震】【巽下艮上】蛊临【上坤下兑】【坤下巽上】观　　嗑噬【上离下震】【离下艮上】贲剥【上艮下坤】【震下坤上】复　　妄无【上干下震】【干下艮上】大畜咸【上兑下艮】【巽下震上】恒　　　遯【上干下艮】【干下震上】大壮晋【上离下坤】【离下坤上】明夷　人家【上巽下离】【兊下离上】睽蹇【上坎下艮】【坎下震上】觧　　　损【上艮下兑】【震下巽上】益犬【上兑下干】【巽下干上】姤　　　萃【上兑下坤】【巽下坤上】升困【上兑下坎】【巽下坎上】井　　　革【上兑下离】【巽下离上】鼎震【上震下震】【艮下艮上】艮　　　渐【上巽下艮】【兊下震上】归妹丰【上震下离】【艮下离上】旅　　　巽【上巽下巽】【兊下兊上】兊涣【上巽下坎】【兊下坎上】节　　济既【上坎下离】【坎下离上】未济屯以下六爻不动皆互以覆卦之辞为占
　　筮法一卦变八卦图
　　每卦自一爻变至五爻是为五世唯上爻不动五世复下变第四爻如旧是为游魂又下变三爻如旧以内卦归本体是为归魂
　　干宫　一世姤二世遯三世否
　　四世观五世剥游魂晋归魂大有坤宫　一世复二世临三世泰
　　四世【大壮】五世夬防魂需归魂比
　　震宫　一世豫二世解三世恒
　　四世升五世井游魂【大过】归魂随
　　巽宫　一世【小畜】二世【家人】三世益
　　四世【无妄】五世【噬嗑】游魂頥归魂蛊
　　坎宫　一世节二世屯三世【既济】
　　四世革五世丰游魂【明夷】归魂师
　　离宫　一世旅二世鼎三世【未济】
　　四世蒙五世涣游魂讼归魂【同人】
　　艮宫　一世贲二世【大畜】三世损
　　四世睽五世履游魂【中孚】归魂渐
　　兊宫　一世困二世萃三世咸
　　四世蹇五世谦游魂【小过】归魂【归妹】


　　易图说卷一
　　钦定四库全书
　　易图说卷二
　　宋　吴仁杰　撰
　　伏羲文王正卦覆卦图
　　【干上】【干下】
　　此天行干伏羲正卦之象所谓观变于隂阳而立者也
　　【上九】【九五】【九四】【九三】【九二】【初九】
　　此文王卦外六爻所谓发挥于刚柔而生者也
　　【下干】【上干】
　　此乾元用九文王之覆卦也
　　易始乎伏羲成乎文王六十四正卦伏羲之所作也卦外六爻及六十四覆卦文王之所作也伏羲有正卦有象卦自干至未济象如天行干之类是也夫子未賛易以前史墨对赵简子曰在易卦雷乘干曰大壮汉上朱氏曰观此则雷在天上大壮之类有卦则有此象矣如曰君子非礼弗履则孔子所系也仁杰案象传六十三卦始于地势坤终于火在水上未济皆有卦名独干曰天行健者字书干一作岂本作而传冩之误遂以为健耶乾坤其名也健顺其训也干健坤顺当一体言之此云天行健则坤当云地势顺矣六十四卦岂容干独异于诸卦也哉文王有爻有覆卦爻如干初九至上九覆卦如用九之类是已说卦曰八卦成列象在其中矣言八卦方作已具重卦之象也又曰因而重之爻在其中矣言六十四卦方重已具卦外七爻之理也刚柔相推变在其中九江周燔曰杂卦言干刚坤柔以九六为刚柔也诸儒皆以九六为隂阳故以阳居阳隂居隂为得位隂居阳阳居隂为不当传曰观变于隂阳而立卦发挥于刚柔而生爻此卦言隂阳爻言刚柔之别也乾坤泰否言隂阳者仁杰案阳卦竒隂卦偶四卦举六阳六隂三阳三隂成卦言之又内外卦非干则坤与他卦不同至杂卦论覆卦之义乾坤九六则曰干刚坤柔姤覆之为夬姤以一六承五九则曰柔遇刚也夬以五九乗一六则曰刚决柔也九六为刚柔固然所谓变在其中者谓筮得隂变而之阳阳变而之隂其占或以正卦通之卦或以覆卦通对卦也郑夬以序卦为文王六十四卦杂卦为伏羲六十四卦其说非是正应云序卦为伏羲杂卦为文王尔伏羲六十四卦正卦也文王六十四卦覆卦也今序卦所言皆正卦相因之义杂卦所言皆覆卦相反之义不可易也
　　太仿易图
　　□□【一方一洲一部一家】中
　　上九次八次七次六次五次四次三次二初一□【三方三洲三部三家】飬
　　上九次八次七次六次五次四次三次二初一右太以方洲部家为首仿易六画而成卦也以初一至上九为賛仿易六位而成章也首之数綦少而四綦多而十二而定为九位焉老苏先生所谓二者并行而其用各异者也今之言易者往往合六位与六画为一闻卦外七爻之说则为之呒然观太而可以知易矣
　　干覆卦正卦之卦图
　　六爻皆遇七为干
　　六爻皆倒覆之是为覆卦
　　刘禹锡曰筮而常遇七斯干矣此卦是也
　　□□六爻皆遇六
　　六爻皆变七为干是为正卦
　　刘禹锡曰筮而常遇六斯得干矣此卦是也
　　□□六爻皆遇九
　　六爻皆变八为坤是为之卦
　　刘禹锡曰筮而常遇九斯得坤矣此卦是也
　　干之象有三筮而常遇七则为干筮而常遇六则为干筮而常遇九则为干而之坤七而为干者以本卦六爻皆不动故即少阳当体而为老阳此覆卦也六而为干者以坤六爻皆动老隂变少阳即少阳当体而为老阳此正卦也九而为干者以本卦六爻皆动老阳变少隂而之坤此之卦也正卦始于坤而之卦终于坤皆不得为纯干之体唯覆卦纯乎纯而不杂焉斯其处三百八十四爻之外而为父母欤
　　六十四卦诸爻遇七八通占本卦对卦图
　　艮随两卦
　　□□本卦艮艮五爻皆变惟六二爻得八不变□□对卦随春秋传遇艮之八是为艮之随
　　屯豫两卦
　　□□本卦屯屯三爻变唯第二第三爻并上爻皆得八不变
　　□□对卦豫春秋外传贞屯悔豫皆八
　　泰坤两卦
　　□本卦泰泰下三爻皆变上三爻皆得八不变
　　对卦坤春秋外传遇泰之八案此得卦为
　　坤不言坤者
　　五十六卦六爻皆遇七八通占本卦覆卦图
　　屯蒙两卦
　　本卦屯【初爻及第五爻遇七余四爻遇八皆不变当占覆卦蒙】覆卦蒙【筮得屯六爻不变以屯本卦通此卦为占】
　　蒙屯两卦
　　本卦蒙【第二爻及上爻遇七余四爻遇八皆不变当占覆卦屯】覆卦屯【筮得蒙六爻不变以蒙本卦通此卦为占】需讼以下至既济未济仿此
　　连山归蔵以不变者占其占不出于本卦周易以变者占其占必通于两卦春秋传之文可考见也故占而九六则以本卦及之卦言之遇观之否曰坤土也巽风也干天也遇归妹之睽曰震之离亦离之震为雷为火是也占而诸爻遇七八不变则以本卦及对卦言之遇艮曰是谓艮之随盖艮五爻皆变惟六二爻不变其对卦为随遇屯曰贞屯悔豫皆八盖屯第二第三爻及上爻皆不变其对卦为豫是也若全体遇七八不变无对卦可通则以本卦及覆卦卦下之辞为占故先儒曰七八卦数九六爻数传载遇复遇蛊皆全体无变而占本卦者其繇与今易文全异此为夏商之易不疑惟孔成子之筮遇屯传明言用周易然亦止以本卦为言何哉案传此时史朝方与成子谋立卫元故专取本卦利建侯论之而不及覆卦正如筮泰之八而董因独举本卦卦下小往大来之辞以告晋文筮艮之八而史独举对卦卦下元亨利贞之辞以告穆姜也变卦亦然论泰之需而但举本卦六五爻论坤之否亦但举本卦六五爻是虽通两卦为占其一时称引或本卦或之卦对卦覆卦又顾筮史所取何如耳或谓屯豫似再筮者是不然司空季子以震车坎水坤土为説与观否干天坤土巽风一理也且命筮无改辞乌得为再筮哉苏黄门以洪范贞悔之文而知重卦以内卦为贞外卦为悔此所谓不出于本卦者也沙随程氏以外传贞屯悔豫之文而知变卦以本卦为贞之卦为悔此所谓必通于两卦者也刘乃曰观之否谓观卦之否爻也坤之比谓坤卦之比爻也是独用本卦而不及后卦之义其亦考之弗审之过欤
　　乾坤以下六爻皆遇七八通占覆卦对卦图
　　【上干下干】干覆卦用九　　　干刚
　　【上坤下坤】坤覆卦用六　　坤柔
　　【上艮下震】颐覆卦　　　　颐飬正也
　　【上兊下巽】大过覆卦　　　大过顚也
　　【上震下艮】小过覆卦　　　小过过也
　　【上巽下兊】中孚覆卦　　　中孚信也
　　【上离下离】离覆卦　　　　离上而
　　【上坎下坎】坎覆卦　　　　坎下也
　　初二三四五上
　　沙随程氏曰易象莫着于反对而经无明文反对也者二卦相为消长也案六十四卦皆有对有覆五十六卦覆之则成两卦唯乾坤坎离颐大过中孚小过八卦覆之则仍本卦而已仁杰前説以为但占本卦乃与诸卦所谓通两卦为占者不类其言非是当从正义变以对之之説杂卦曰离上而坎下也与兊见巽伏义同又八卦皆与对卦两卦相比而列正如五十六卦覆卦之相比也圣人之意以为八卦覆之仍为本卦必通对卦占焉然后可与诸卦等故此八卦六爻不动则覆卦而以本卦及对卦卦下之辞为占大略如观否干天坤土巽风归妹睽离震相之之类推言之也筮而皆七得干则以用九通坤用六占之筮得坤传者失之今从苏氏传
　　六十四卦三百八十六爻策数图
　　乾坤之防
　　干覆卦六爻皆遇七即少阳而为老阳之体其数九以四因之为三十六策爻凡三十六积六爻而为二百一十六策
　　坤覆卦六爻皆遇八即少阴而为老阴之体其数六而四因之为二十四策爻凡二十四积六爻而为一百四十四策
　　此乾坤用九用六两爻之策合之为三百六十所谓当期之日者也
　　干正卦六爻皆遇六老隂变少阳而为老阳其
　　策亦二百一十有六
　　坤正卦六爻皆遇九老阳变少隂而为老隂其
　　策亦一百四十有四
　　屯阳爻二隂爻四凡一百六十八策
　　蒙临观颐坎晋明夷蹇解萃升震艮小过十四卦爻策如屯
　　需阳爻四隂爻二凡一百九十二策
　　讼无妄大畜大过离遯大壮家人睽革鼎巽兑
　　中孚十四卦爻策如需
　　师阳爻一隂爻五凡一百五十六策
　　比谦豫剥复五卦爻策如师
　　小畜阳爻五隂爻一凡二百四策
　　履同人大有夬姤五卦爻策如小畜
　　泰阳爻隂爻各三凡一百八十策
　　否随蛊噬嗑贲咸恒损益困井渐归妹丰旅涣节既济未济十九卦爻策如泰
　　此上下篇六十四卦三百八十四爻之策合之为万有一千五百二十所谓当万物之数者也
　　易爻三百八十六诸儒但知三百八十四爻耳独荀爽论八纯卦之爻通用九用六而为五十他未有以为言者仁杰案説卦所论二篇之策此三百八十四爻之策也乾坤之策则用九用六两爻之策也注防既通乾坤之策为两篇之策朱氏又破荀爽之説谓用九用六皆在八卦爻数之内若尔则乾坤之策未免于重出而用九用六两爻亦几于赘而可削矣夫有是爻则必有是策今三百八十六爻具在而独置两爻不论圣人之意岂若是哉覆卦之策在正卦之先者覆卦緫一卦之爻正卦从各爻之变其序固然或谓覆卦自少阳为老阳则当用四七为策数不得云二百一十有六也是不然筮法老隂变为少阳老阳变为少隂唯少隂少阳不变则知少阳当体即是老阳非老阳变少隂之比也若曰老阳自少阳来当用少阳之策案正卦亦自老隂变少阳然后为干如其説则亦当从老隂之策否亦当从少隂之策矣兼山郭氏曰九六乾坤之策也七八出于九六者也六子之策也七八由九六之变而成以画言之六子皆乾坤之画无六子之画如震之初干画也干策也震之二三坤画也坤策也在震初无是画无是策也故九六有象而七八无象仁杰亦谓二篇之策少隂少阳之数万有一千五百二十与老隂老阳之数正等而圣人略彼举此非以爻画九六而七八隐于其中故策数从之耶














　　八卦变爻之正自为覆卦　乾坤颐大过坎离中孚小过














<经部,易类,易图说,卷二>
<经部,易类,易图说,卷二>














　　此皆以本卦六爻自为覆卦而第七爻亦本卦自为覆卦者也
<经部,易类,易图说,卷二>
　　此皆通两卦十二爻相与为覆卦而第七爻亦通两卦为覆卦者也余五十四卦同易筮六爻皆动当占对卦乾坤颐大过以下八卦在六十四卦中既通两卦而占之矣今覆卦又以八对卦通占盖理有并行而不相悖者况彼以正卦对此以覆卦对时与象固不同耶干正卦曰首出庶物覆卦曰见羣龙无首象之不同所遇之时异也夫一阳至六阳之月干正卦也六爻皆动则对坤正卦而占一阴至六阴之月干覆卦也六爻皆不动则对坤覆卦而占坤正卦覆卦反是余六卦虽不设覆卦之辞时与象可以类推此殆圣人举隅之训是故离之正火继眀覆则晦其光也坎之正水洊至覆则反其壑也山下有雷颐山气之藏雷声之收其正卦乎反是为覆卦矣泽灭木大过泽之润木之恱其正卦乎反是为覆卦矣中孚之泽上有风当以风厉于上泽枯于下为正而覆卦则反之小过之山上有雷当以雷之奋震山之发育为正而覆卦则反之此正卦覆卦之辨也详观易画覆卦相为消长之理似非苟然既通之为正爻之七又于两卦成本卦之爻着之故屯蒙二卦相为覆卦矣屯之初为比蒙之上为师又为覆卦屯之二为节蒙之五为涣又为覆卦以至屯之既济覆之为蒙之未济屯之随覆之为蒙之蛊屯之复则蒙之剥屯之益则蒙之损皆以两卦十二爻通为覆卦焉余五十四卦类此至乾坤颐大过坎离中孚小过则不然如干自为覆卦矣其爻之姤与夬也同人与大有也履与小畜也皆但以本卦六爻自为覆卦焉余七卦类此乃知圣人作易自初爻至七爻皆用覆卦厥有深防非可穿凿傅防而为之说也又屯之初与蒙之上为覆屯之二与蒙之五为覆蒙之二亦与屯之五为覆屯之三与蒙之四为然蒙之三与屯之四亦莫不然大率初与上二与五三与四相为覆卦而乾坤以下八卦则亦不出本卦以初上若二五若三四相为覆卦易家之说以二五相应与此脗合他四爻相应则不同当更考之前軰因蔡墨之说为用九用六为六爻俱变之辞若尔则屯自变而为鼎蒙自变而为革与屯蒙两卦十二爻相为覆卦者不类且七爻之中六爻相为覆卦而第七爻独不然学者未能无惑于此









　　易图説卷二
　　钦定四库全书
　　易图说卷三
　　宋　吴仁杰　撰
　　两爻相应者二十四卦
　　比师　履小畜有大同人
　　防谦　蛊随　　贲噬嗑
　　复剥　姤夬　　井困
　　妹归渐　旅丰　　节涣
　　四爻相应者二十四卦
　　内二十卦覆之皆为两卦其四卦覆之但为本卦
　　蒙屯　　讼需　　观临
　　畜大无妄壮大遯　夷明晋
　　睽家人　解蹇　　升萃
　　鼎革　　　颐　　　大过
　　中孚　　小过
　　六爻皆应者八卦
　　否泰　恒咸　益损
　　济既未济
　　六爻无应者八卦
　　内四卦覆之但为本卦其两卦覆之则为四卦
　　干　　坤　　坎
　　离　艮震　兊巽
　　以上皆旧说初与四应二与五应三与上应者如此
　　两爻相应者二十四卦
　　此二十四卦覆之皆为两卦
　　比师　履小畜有大同人
　　防谦　贲噬嗑　复剥
　　恒咸　益损　　姤夬
　　井困　旅丰　　节涣
　　四爻相应者二十四卦
　　此二十四卦覆之皆为两卦
　　蒙屯　　讼需　　观临
　　畜大无妄壮大遯　夷明晋
　　睽家人　解蹇　　升萃
　　鼎革　　艮震　　兊巽
　　六爻皆应者八卦
　　此八卦覆之皆为两卦
　　否泰　　蛊随　妹归渐
　　济未既济
　　六爻皆无应者八卦
　　此八卦皆覆之但为本卦
　　干　　　坤　　　颐
　　大过　　坎　　　离
　　中孚　　小过
　　以上皆今说初与上应三与四应者如此二五相应则同旧说
　　孔頴达曰重卦之时重于上下两体故初与四相应二与五相应三与上相应仁杰以覆卦之爻参之二五相应与此同余四爻则初与上应三与四应其说异矣说卦有初上与中爻之分孔氏以乾坤二五为释案京房易传引孔子曰阳三阴四位之正也故房以二三四五为互体翟景亦以是为中爻夫谓初上为本末谓二三四五为中爻是各以其类应也故邵氏曰初与上同然上之亢不及初之进二与五同然二之阴中不及五之阳中三与四同然三处下卦之上不及四之近君先儒以初二为地三四为人五上为天二地也五天也二与五两爻以天地相应其谁曰不然谓初应四则以地而应人谓三应上则以人而应天殆与二五相应者不类今之为说初上天地之应与二五同而三四以人应人亦固有理也旧说两爻四爻应者各二十四卦六爻皆应若无应者各八卦今说亦然但所取之卦不同耳阳之所求者阴也阴之所求者阳也易爻以一阴一阳为有应俱阴俱阳为无应萃以六二应九五升以九二应六五故皆曰刚中而应未济六爻皆应故曰虽不当位刚柔应也至小畜九三曰舆说辐夫妻反目孔氏谓以九三之夫不能应上九之室陆氏谓九三六四异体相比夫妻之象以一阴一阳而论则陆氏之说为长此三与四应之验也又旧说震六爻无应然上九有婚媾之辞先儒或谓六爻虽无应九四兼有二隂得称婚媾或谓上六六五阴也九四阳也六九相配有婚媾之义自今观之初九为上六之应其为婚媾固宜此初与上应之验也若夫乾坤颐太过坎离中孚小过此八卦即覆卦所谓覆之仍为本卦者故六爻皆不应是又所以异于诸卦者欤




<经部,易类,易图说,卷三>
<经部,易类,易图说,卷三>
<经部,易类,易图说,卷三>
<经部,易类,易图说,卷三>
　　易有七爻先儒无是説也绍兴中罗源陈善子兼着扪虱新话云林元龄尝识一筮人龙门叟者善言易因问之曰易本六爻而又有用九用六是七爻也叟曰然易数也数唯竒则不穷周天三百六十五度四分度之一此竒数也数而无竒则易穷矣仁杰案叟言竒数则是所以言竒数则非盖当以竒偶论不当以竒余论也凡数竒则可变偶则不可变故一变而为七七变而为九皆竒数也陈氏谓卦爻自一变二变三变四变五变六变至七变谓之归魂而本宫之气革矣归魂之説本之京房于六爻不动尚不知以覆卦为占他人尚何説哉故房易传曰占卦而六爻皆静无爻发之即以月卦隂阳为占如十一月占则决之以复五月占则决之以姤故近时费氏轨革列六十四卦卦为繇辞七章最后章为六爻不动设是皆知一卦为占者七而不知七爻之为固然沈氏谓吉凶悔吝生乎动而今人以易筮者虽不动亦引爻辞断之是又未知易穷则变者也京氏知之故以月卦为占然与其外求月卦岂若近取覆卦之为愈乎六爻之为七犹六律五音之为七也故黄钟大吕南吕姑洗应钟防賔谓之七始史称伏羲制琴发为五音武王益以变宫变征为七音是也易以数为变非止于音声之变也袭六为七乌乎不可哉且师比屯蒙以下四十八卦通十二爻言之则皆无应乾坤颐大过以下八卦通十二爻言之则皆有应理之所在不差如此







　　洛书河圗大衍五行全数图



　　此洛书初畴五行之生数也



　　此河图四象五行之成数也四象不言土数土成数五隠于七八九六者也




　　此礼记月令管子防官淮南时则五行成数与河图相发眀者也




　　此太之书五行生成全数所以为大衍之数者也大衍之数五十京房云五十者十日十二辰二十八宿也其一不用者天之生气也马融云北辰两仪日月四时五行十二月二十四气北辰居位不动也荀爽云卦各有六爻六八四十八加乾坤二用干初九勿用也郑康成云天地之数五十有五以五行气通凡五行减五大衍又减一也姚信董遇云天地之数五十有五其六以象六画之数故减之而用四十九也王弼韩康伯云演天地之数所頼者五十其一不用易之太极也孔頴达云弼意为万物之策万有一千五百二十其用此策推演天地之数唯用五十策也东坡云五行盖交相成也水火木金得土而成故一得五而成六二得五而成七三得五而成八四得五而成九土得水之一火之二木之三金之四而成十颍滨云天一地二天三地四天五地六天七地八天九地十此十者天地五行之数也文王取之以为蓍数曰大衍之数取其五十云尔用于揲蓍则可而非天地五行之全数也故继之曰天数五地数五今谓五行之数止于五十是天五为虚语天数不得二十有五地数不得三十也使土无生成数四十而已尚何五十之有仁杰曰诸儒论大衍之数无虑十余家日辰卦爻之类既数其指为天地之数与五行之数者二数殊科又未可牵合而一也孔頴达云天地之数相合为五十五此乃天地隂阳竒偶之数非是上文演天地之策其说甚明至五行生成之数诸家谓土生数五成数十是又不离天地五十五之数亦非也独沈氏以素问推之谓土生数五成数亦五水火木金皆待土而成土更无所待故止一五而已合五行之数为五十也案五行之数不特素问为然其生数见于洪范其成数见于礼经管氏淮南之书合生成之数则太具焉此固五行之全数也若曰五行减五六画减六五十去一而用四十有九于万有一千五百二十之数天地五十五之数之中而取五十焉是未免私意为之加损也说卦曰河出图洛出书圣人则之盖洛书有一二三四五之文河图有七八九六之文而五隠于其间圣人亦不过因其全数之自然而则之何敢毫发加损于其间哉谓土无成数而洛书之数四十有五土成数十而河图之数五十有五者皆出郑董之说云





　　大衍筮法图
　　着五十茎以手合之为一而命之
　　所谓大衍之数五十易有太极也
　　既命则分蓍于两握
　　所谓分而为二以象两也
　　既分则以右手取左握一蓍别置之而不用
　　所谓其用四十有九挂一以象三也
　　既挂则取蓍四十九茎以四数之
　　所谓揲之以四以象四时也
　　既揲则先取左握竒余之数归之于扐再取右握之余归之如前
　　所谓归竒于扐以象闰五嵗再闰故再扐而后挂
　　右分二挂一揲四再扐凡四营谓之一变至再变分挂揲扐如初三变则为一爻
　　揲蓍之法说卦备言之先儒于其用四十有九误认经意乃谓但用四十九蓍虚其一以象太极也又谓去一之余有四十九合而未分以象太一也其说皆大不然夫五行之数一六为水二七为火三八为木四九为金五五为土合之而成五十大衍之数实本于此盖取五行之全数也蓍之生也满百嵗者一本而百茎合于五行之全数者二筮必用百嵗之蓍亦取其数之自然也五十而去其一则非数之全非自然者矣故挂一则可去一则不可其用四十有九谓用之于揲也既去其一又挂一焉是不用者二而用之才四十有八也既挂矣蓍顾不足于用乃复并所挂数之以求其竒是虽挂而实未尝挂也挂之为言别也别而置之则不当用之于揲复取而并之得乎案太揲蓍亦以虚三别一为法此误由来久矣一说谓第一揲不挂一则所余皆得五而无变惟挂一则所余非五则九至第二第三揲虽不揲亦有四八之变焉则是前一变挂而后二变不挂也分而不挂于四营之义亦不合矣唯九江周燔之说曰筮法先以两手围蓍五十象太极演成之体次以两手分蓍为二象天地开辟之形然后挂一不用用四十有九揲之先左后右各四数之先归竒于扐以象一闰再扐以象再闰此一变也后揲而围之而分之而又挂之故曰再扐而后挂言后揲复挂一也案如旧法则可以挂可以无挂如周氏之说则每变必挂虽欲不挂不可得也天下之理唯至于不可加损于其间然后知其为自然而然者此类是也挂一以象三三才之具也而其一挂而不用所以示倚数于天地而不以人参焉之义也王弼乃曰其一不用易之太极也四十有九数之极也又曰无不可以无明必因于有故常于有物之极而必明其所由之宗虚无之论此其椎轮欤夫虚无之论始于揲蓍之法而卒以贻晋室之患儒者之于经其于是非疑似之际辨之不早其为患盖有不可胜言者岂特虚无之患也哉易图说卷三
　　古易六十四卦象而不名卦皆有辞又大书其爻而系辞焉惟乾坤覆卦之象余则否彖象系辞各有传合文言说卦序卦杂卦为十篇古易大略盖如此后世儒者便文求义乃取象彖系传文言之文杂入为经凡系辞之文与夫象之覆者皆略之三圣遗书始失其本真矣天佑斯文全书仍在学者犹获见于千载之下如是为经如是为传益以识古圣人作述之本防吁何幸欤端平丙申四月既望吴人何元寿因刋于湖广饷所敬书其后







