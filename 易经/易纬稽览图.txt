　　钦定四库全书
　　易纬稽览图卷上　　　　汉　郑康成　注推天元甲子之术
　　置天元已来年数以六十去之不满六十者以甲子始数筭尽之上所得之日即生嵗之卦诸变皆如卦十所年嵗月朔日辰直子日者即主今月之卦今日辰直五子之日即是今日之卦也诸改变异并与嵗同占至嵗之卦当随太嵗而移之行一子终则反始无有穷也【年至今随己亥三十六年矣】
　　推易天地人之元术
　　先置天元太初癸巳元年一百九十万八千八百五十三嵗乃始太初元年已来载数至所求年嵗上以六十除之不满六十者以从甲子所数筭尽者之上即今嵗用事【已上冩出一纸本经易纬无之此于三备上录出以广本耳其所冩三备并从前立卦者皆不冩以縁此本有更不能再出故此本两存耳从后即是易纬本经非三备所有也】易天地人道元至宋元嘉元年一百九十万六千三百八十算外从元年至今大唐上元二年乙亥又积三百三十八年【按以上推衍天元嵗数乃后世术士所加非易纬本经据冯椅引中兴舘阁书目有李淳风续注易纬其一推天元甲子之术其二推易天地人之元术与此相合疑即出淳风续注本也原本此文与甲子卦起中孚句相连属乃传冩淆混黄震日抄谓此书言至今大唐上元二年乙亥卦起中孚亦悮连正文读盖南宋冩本已然今退二字书之以别于正文】
　　甲子卦气起中孚【卦气阳气也中孚卦名也中者和也孚者信也经言中孚豚鱼言庶人养也举庶人言之其所养微也言微阳生于坎而为雷声尚未闻于人而知于律厯俞助作也若言天子出耕诸侯当而耕也故以言之　按后汉书郎顗注引此文作卦气起中孚原本脱气字今补入又注文自雷声尚未闻于人以下文义与上不合似非本注据郎顗注所引甲子卦气起中孚六日八十分之七二语本连属成文而此本后文隂还雨隂威色注内阳生于坎气尚微云云皆言卦起起中孚之义与此注所养微云云词义符合当为此注原文无疑其下即与六日八十分之七句相接太阳一二云云恐亦非本经次第盖旧时冩错互遂并正文而乱之今既无别本可证未敢厘定姑仍旧文而附识所疑于此】太阳一二以上自雷雷声【太阳谓一月大壮一二者阳爻在上雷声盛闻于人得自雷其卦中是消息臣强君弱雷从觧起　按此文自雷雷声义不可通而郎顗引孔子曰雷之始大壮始君弱臣强从觧起与此注相合疑正文亦有脱误】当雷不雷太阳弱【春分之后当雷不雷君弱于道徳也　按此文亦郎顗所引】不当雷而雷太阳弱【秋分之后不当雷而雷此君弱干度诛罚不行邪臣防扈于下阳气放泄则雷冬行乱冬伤阳也】不少阳为雷上侵之比也【离卦九三用事而雷臣欲侵其君之否也　按正文不字疑衍文】先白乃当雷【至秋分日色先白则知秋分后必当雷不雷者刺其君春分之后雷秋分之后不当雷若反雷必逆也】降隂下迎隂起合和而阳气用上薄之则为雷【阳气风也】雷有声名曰雷有光名曰电【按此句旧本混入注文今订正】迎隂独起阳上薄之其电炎炎也漫漫也其电淳淳也【此君臣不和之象也】隂阳和合其电燿燿也其光长而雷殷殷也【此君臣道和谓三气合也三气者降气下迎隂气起风气上薄之和合电为之雷空虚有贤人之当其实者也故曰殷殷也　按孙防古微书引此文作为电煇煇也未详所据】非太平而杂卦以其度效一辰则可矣【杂卦九三上六决温九三上九微温六三上九决寒六三上六微寒曰七分中一辰效则可也　按九三上六旧本作九三上九九三上九旧本作六三上九今据后注文改】唯消息及四时卦当尽其日【寒温之气消息尽六日七分四时七十三分也】太平之时太隂用事【谓从否至临也】而少阳卦当效时至则于效分上一时【杂卦用事至于三爻三初九三上六决温九三上九微温临分上辰也　按注三爻下三初二字疑衍文】非太平以其卦分效则可【以其六日七分一分效则可矣】未可责时至立效也太阳用事【谓从泰至遯】少隂卦爻亦如之【杂卦用事效六三上九决寒六三上六微寒亦如效少阳也】凡形体不相应【形谓白浊清净可得而见故言形体者以身体寒浊也不相应者温不清净寒白浊也】皆有其事而不成也其在位者有徳而不行也【徳者帝王之道其在位者废而不行故不相应之道也】有貌无实【白浊清净效寒温不效此佞人之类也】有实无貌【寒温效白浊清净不效此贤者之类屈道仕也】故言从其类也上为貌也寒温为实【白浊清净其上貌寒温者是为实】温为尊寒为卑【温喻君寒喻臣君当施生臣当奉命尊卑等也】故尊见卑益自尊卑见尊益自卑则寒温决絶矣【九三应上六六三应上九则寒温决絶可知】两尊两卑无所别【君臣道卑不能相使】则寒温微不絶决【六三应上六寒不絶决难别知也　按注六三原本作九三今据后注文改】隂阳升所谓应者地上有隂而天上有阳曰应【六三应上九寒相应寒温白浊】俱隂曰罔【六三应上六两隂无相见之意故无应者天鬱然而罔也】地上有阳而天上有隂曰应【九三应上六隂阳相应清净寒温　按地上有阳十一字原本混入注文今订正】俱阳曰罔【九三应上九两阳无相见之意曰罔罔故为亡也】小畜干位比【比九三阳爻故言比】然息之卦当胜杂卦也【九三俱当温干之温当有不效者至冲事矣盛气行也何以夷狄来朝消息效四时效乃来朝也一曰少阳卦不效为水太温甚者为旱为秋荣冬雪少隂不效为旱为贼为兵虽消息及四时卦效各尽其日息卦主禄消卦主刑四时四方主刑兵故曰左右前后　按后文上有隂百二十日为雨注内胜小畜温也五字似当为此处本注而错入彼注者其自消息效四时效以下乃论卦效之騐与正文不相应似又当在后文左为右前为后之下而简错在此也】降阳为风【上九用事卦效后一百二十日降为卒风其不效也后九十一日降为灾风天恶气不得上天中九十一日为灾风其隂不时卦四方生形也故曰降阳必为其风　按注文其隂不时句疑有脱误生形疑当作主刑】降隂为雨【上九用事卦效后一百二十日降隂为雨　按注上九用事九疑作六】升气上降气微【君弱臣强不得以时升降升气喻君降气喻臣也】是故阳还其风必暴【君弱臣强君令不得行降气积后一百三十日内隂得同类并下故薄故必暴也】隂还其雨亦暴【臣强君弱君泽不得行降气道积后一百三十日内得同类并下故薄也一曰升降气为隂阳卦升于九三六三寒温过暴疾起时降气而上也降气盛至十日七日近三日四日其降也有鸣风之　发屋折木之风是一百三十日故曰还也按正文还字之上原本脱隂字今据后文补入】降阳之风动不鸣条【动摇万物和适不迅疾鸣条也】降隂之雨润不破块【润泽和适不疾沛破块　按孙防古微书引此文与降隂为雨句相属疑以上四语本俱在降阳为风降隂为雨二语之下或有倒简耳】还风者善令还也【还暴也君出善令盖者若百姓君弱臣强还而不行阳气道积不以时降后得同类并下故暴也故曰令还也】隂还雨隂威色【还暴隂阳生于坎气尚微寒温未知万物变形律气先得中孚卦气乃信爱而飬之故言卦气起中孚也　按正文隂威色疑当作隂威也又注与正文不相应俱应为简首卦气起中孚句注文盖因阳生于坎四字相近错误在此而反佚其本注耳】六日八十分之七【六以也八十分为一日之七者一卦六日七分也　按自此文以下至左为右前为后皆论卦气之法应依汉书注所引与卦气起中孚句相从卷中错简颇多今但随文致疑未敢擅改】而从【从得一卦】四时卦十一辰余而从【四时卦者谓四正卦坎离震兊四时方伯之卦也十一辰余者七十三分而从者得一之卦也】坎常以冬至日始效【坎北方卦名微阳所生卦效为夷不侵以温效为四夷来侵也】复生坎七日【复卦各生坎七日复时一阳生于隂之下阳气交故经言七日来复一正之者也】消息及杂卦相去各如中孚【消息六日七分四时卦七十三分】太隂用事如少阳卦之效也一辰其隂效也尽日【大隂谓消也从否卦至临为太隂杂卦九三为少阳之效杂卦九三行于太隂之中效微温一辰其余皆当随太隂为寒其隂效也尽日为杂卦六十三行于太隂中尽六日七分也　按正文少阳原本作少隂一辰原本一隂今俱据文改正】太阳用事而少隂卦之效也一辰其阳也尽日【太阳谓消息也从泰卦至遯为太阳杂卦六三行于太阳之日中效微寒一辰其余皆当随太阳为温效尽六日七分也　按注文谓消息也消字衍又微寒原本作微阳今据文改正】消息及四时卦各尽其日【消息尽六日七分四时尽七十三分】卦身效弱也【五弱于道徳】四时卦身效为兵【以寒侵为兵气所起兵所致也以温为夷狄相攻之道也】左为右前为后【东方为左西方为右南方为前北方为后一百二十日降为卒雨其有阳一百二十日而风谓上九用事后一百二十日降为卒风　按注中一百二十日以下云云俱应在后文上有隂百二十日为雨句下彼注中上六用事后五字当在此注二百二十日降为卒雨九字之上自其有阳至而风十字复当为正文谓上九至卒风十五字复当为注文疑冩者以后字文相同而错误在此又混正文入注遂不可辨耳】诸卦气温寒清浊各如其所【诸卦谓六十四卦也气谓用事所当效气温寒清浊各如其所者九三上九清浊微九三上六当温其微白浊故名各如之其所也説寒则当白浊则净消此四时气也各当得其正也】侵消息者【温卦以温侵寒卦以寒侵】或隂専政或隂侵阳【阳者君隂者臣臣専君政事亦隂侵阳臣谋杀其君亦隂侵阳也　按后汉书郎顗传注引此文作隂専政旧本讹隂为阳今据改】侵之比先蒙【蒙之比非一也先蒙者臣将欲侵其君乱气而起雾冐之故先蒙　按陆徳明释文引稽览图云无以教天下曰蒙今本内无此语或即此处佚文也】三则震【消息比三卦蒙尽六日七分则震者地动隂正蒙也隂不静臣气盛故地动故曰三则震】専政者言隂为之虽正不得専也犹当归之于阳【臣当为而后为之复行之也】専之一则震【臣専君政甚则非其必待三也一则震矣甚者一卦六日以寒隂加以还风而温蒙侵消息后九十日则震还矣以风雨止时为期】侵甚则蚀矣其加寒温【食非必待三时也一侵则食矣其加温寒谓春夏寒大过秋冬温疾风屋折木太阳无光有影无形　按侵甚则蚀矣其加寒温九字当为正文原本混入注中今订正】原其剧易【一则震一则蚀易乃三震三日乃蚀故曰原其剧易之道也】贼隂逆霣者霜【贼隂者言人忍壊贼治人也逆者非其时霣者从上也霜者霜以非时杀物无霜而杀物亦贼之隂】故阳虐之应旱霣霜以杀万物万物终嵗不复生【君行暴虐诛杀暴罪天应其行旱霜杀万物则终嵗不复生也　按虐原本讹作唐注中又讹作虎今并据文改】隂假威之应亦旱霣霜而杀物【假威者言君使臣按问则臣反假君威而杀之心也天应其行亦旱霜杀万物不言终嵗不复生何庻防君能觉悟诛之也君所杀下无复望故言终嵗不复生也　按心也心字疑衍文】至霣霜时根生荣不死【至九月剥用事时当霣霜杀万物今不霣霜万物皆复荣不死也】斯阳假与隂威之烈责隂假威诛【按责字疑贼字之讹】而隂不能诛好行大虐则旱霣霜好行小虐则水害物离各如之【按离字疑当作杂卦字】当霜霣者法废【九月剥用事当霣霜杀物化成今不霣者也】阳无得则旱害物隂僣阳亦旱害物【按后汉书郎顗传引此文得作徳盖徳得古字通又隂字原本讹作阳今据传文改正】观其政以别之阳之以木为灾也于春夏水而杀万物隂作之以水为害也于秋冬降隂不行【君施不行】而迎隂独起为雨雨少必杀旱异者旱之而不害物也斯禄去公室福由下施故阳虽不施而隂通行之徳以成物也水异者而不害物也【按水异者下据文疑脱水字】斯阳欲诛而不能故降阳不时雨并合也降阳见南迎隂见北北不能雨白直黒而后雨或先迎而后降隂不下时迎隂不起承阳迎隂气乆隂不雨乱气云之起也观本所起卦人为之【按此气本从何卦起所从起卦人所为也降云之隂君谋臣之隂迎云之隂臣谋君之隂也】太阳霓出地上少阳时并而声微【太阳正月泰卦霓出地上者阳散始出霓与地平少阳得时并而当雷少阳谓泰卦也用事于正月泰气得用并臣强作威者使临作反皆盗贼诛杀暴罪威行于下君得不降气道积以时降后得同类并下故暴】其入消息日围【杂卦用事以风雨若寒温入消息卦一二分一二日尽后见此前后名曰求杂卦用事以寒温若暴风雨径出入消息卦一二分若一二侵径出消息下□杂卦名曰陵此皆臣侵之象渐也先犯之君不觉悟则围君复不觉悟则侵此臣威令行也气所陵所止共谋者也气消息卦中出歴杂卦名曰乗及诸侯卦以寒温风雨而尊卑侵相乘皆如此故曰消息日围也】观本所起卦人为之【观寒温若风雨本从何卦所起卦人为之也】一则围三年【一围后消息常不效三年则日蚀之兆也】以风雨济止时为期【昼止则昼蚀夜止则夜蚀　按济即霁字周礼太卜注引洪范曰济曰圛】昼则为蚀既暮则为星亡之蚀【昼不蚀既暮不星亡不能成灾为异而已矣】三则围【三蚀三既若三星亡则围者亡已灭之象也河出图洛出书更有所命也】还风雨起消息则阳诛罚妄【还风雨起于消息卦中者君妄诛罚无罪】消息居卦中卦而已不分则他卦为之【还风雨自居卦分中则君自所为也出即分他卦人教君为主消息所为无害物也卦人教君为之则风雨害物以此别之一日还风从公入消息者臣率君为非也从消息入侯卦者君率臣为非上侵下侵等卦　按正文息字上据注当有消字原本脱今补入】上有隂百二十日为雨【上六用事后胜小畜温也　按此与上下文不相类注中胜小畜温之语义亦不伦今覈其文与上左为右前为后注内二百二十日降为卒雨云云词义相连盖本为一节错误在此以致首尾舛互当为正文云上有隂百二十日为雨注云上六用事后一百二十日降为卒雨又正文云其有阳二百二十日而风注云谓上九用事后一百二十日降为卒风文意明白自无可疑又注内胜小畜温也五字当属前小畜干位比息之卦当胜杂卦注内之文错出于此】别相侵则一实气不以貎【寒温为实白浊清净为貌别相侵以白浊清净也】有实无貎屈道人也【有寒温无白浊清净此贤者屈道仕于不肖之君也　按屈道仕三字原本作属壮今据后汉书郎顗传注所引文改正】有貎无实佞人也【有白浊清净无寒温比佞人以便巧仕于世也贤者有美道上屈不肖君但无实气效耳佞人无美道可以便巧仕故但貎气效之　按原本注文便巧仕下脱于世二字今据郎顗传注増入】消息无为屈故无效也【消息至尊无上但效寒温不效貎气也説消息上无所屈但貎皆相应也故无貎矣】剥隂气上达霣霜以降【剥九月之卦隂气上达于五霜始降副杀万物】寒气以杀万物成刑【寒气当杀落万物嵗成熟其长大而刑之万物成也】不至则太隂不强霜不以时降万物必有不成刑者则有伤年之灾【此君弱刑罚法度废不行之象也伤年者伤霜当伤生物也一曰太隂不强则其日蚀微则其旱为霜于冲日其无赤但霜　按霜不以时降以下十九字与上文霣霜以降云云相对当为正文原本混入注中今订正】十一月微温比十月【十月离卦九三上六效温如十月之气也　按上六当作上九】其决温比九月【九三六二效温如九月气　按六二当作上六】三月微寒比二月以决寒比正月【三月杂卦六三上六微寒如二月之气六三上九决寒如正月之气按原本正文微下脱寒字今据文増入】冬至之后三十日极寒【三十日后大寒过正】
　　【为实】夏至日之后三十日极温【三十日后大温过正为实】仲春之后微温却三十日【仲春者春分也】决温却六十日【至夏至也微者则知于身决絶者可知　按据注决温上当有脱文】冬寒过甚有所害亦贼隂也贼隂亦为围蚀于正阳【蚀者月蚀隂侵阳臣杀君之应　按原本贼隂俱作则隂今辨讹改正】正阳者二月至四月阳气用事时也三月之末四月之本【于是蚀日者世子所杀也】或二月之末三月之末四月之本【于是蚀日人君所杀也蚀必以怒上者伤君蚀于下者伤民下也】蚀日月相薄之日在前后各乡隂之地侵之或不从隂所来者有行事师不载太平时隂阳和合风雨咸同海内不偏地有阻险故风有迟疾虽太平之政犹有不能均同也唯平均乃不鸣条故欲风于亳亳者陈留也【按自太平时以下隋书王劭引其文原本以太平二字入正文而时隂阳以下俱混入小注今据劭改正又亳者陈留原本作亳有陈离今亦据王劭改正】虫食木实曰髙【谓食木颠】斯割下啖上之异食心曰内下比掩恶适足以害民食外曰莘食下曰根斯教令烦扰不任职也以政别之【各以虫所居别知其吏　按此九字当为注原本混入正文今订正】非真而直【按此四字疑有误】虫子生人畜生人也其非人也必害良臣【爱命者小人也故必害良臣也虫子生人者言隂以更生阳其非人也者物虫子生人支体有不具者若人生六畜物也然必害良臣犹紫夺朱　按虫子生人者以下当为注原本混入正文今改正】噬嗑反则有口实之变治道得则隂物变为阳物【葱变为韭亦是按隋书王劭传引此文又引郑康成注有此六字原本脱今补入】其反也则阳物变为隂物祐断复生若以死象生【按汉书五行志引京房易有断枯复生之语则祐断当作枯断】苇生不过一嵗竹生不过四嵗他物比之竹苇九禁为人辟也木知比也【按此四句当有脱误】日食之比隂得阳蒙之比也隂冐阳也【蒙气也比非一也邪臣谋覆冐其君先雾从夜昏起或从夜半或平日君不觉悟日中不觧遂成蒙君复不觉悟下为雾也　按此注文见于后汉书郎顗注内原本全脱今补入又原本正文脱日字阳字又也字讹耶冐字讹谓今并据郎顗注改正】黄之比知善不举青白之比疑也黒之比不掩恶也白之比弱也赤之比色元也【按元字疑误】霓之比无徳以色亲也【霓邪气也隂无徳以好色得亲幸于阳也　按后汉书杨赐引此文称中孚经又引郑注云云原本全脱今补入】震之比隂不静风逆之比隂假作也旱之比隂潜阳起也寒燠之比乱水比隂赏诛逆霣霜之比隂假威雾之比隂乱阳【臣乱其君政事】黒一日黄满五日赤三日【皆太阳色蒙亦然也】过乃为异象八十二日变下为青白雾【白者象物气白也青者象防杂任事象于消息者一日后六日雾极六日为三十六日雾杂卦各以日】君不觉后七十二日变为赤黄君复不政三年蚀于正阳【二三四也　按君不觉三字原本混入注文今订正】蚀一辰【蚀者日蚀辰者辰开】寒燠水旱一时风雨逆霣旬中象者气也象气起而太阳强而眀者阳觉寤其危悖辱异乃行黄之色悖如麴尘白青之色如缥【太阳色白青状如缥青也按原本如缥上脱色字今据文増】黒之异在日中分分也【黒色分分在日中恶见臣有戒杀君不过三日　按分分疑当作雰雰汉书五行志雰气寒是也】白之色白而不照其色悖【太阳白无明但阳体存悖悖状如废】赤之色煇煇也【太阳色无明赤然但体在赤中】赤不过为疾病其色眀者无能也霓者气也霓气起在日侧其色赤青白黄在日旁震者地动也【阳不静之象】风之为异东西南北嘿无度【按嘿字疑有误】其逆者触也水者雨也雨或不生寒者非其寒也燠温也其时节温也逆霣者旱霜一曰贼隂也雺者雾也一曰乆隂不雨雾之比也阳感天不旋日诸侯不旋时大夫不过期【阳者天子为善一日天立应以善为恶一日天立应以恶诸侯为善一时天立应以善为恶一时天立应以恶大夫为善一嵗天立应以善为恶一嵗天亦立应以恶一説云不旋日立应之不过时三辰间不过期从今日至明日也阳即指天子也　按后汉书郎顗引此文称中孚又引郑注云云原本全脱今增入】凡异所生灾所起各以其政变之则除其不可变则施之亦除【改其政者谓失火令则行水令失土令则行木令失金令则行火令则灾除去也不可变谓杀贤者也施之者死者不可复生封禄其子孙使得血食则灾除也　按郎顗注引郑注有此文原本全脱今补入又按原本政讹卦除讹隂今并据郎顗注改正】禄之除也无以成三必败或不改不禄而灾曰除者【按以上文有脱误】观本所起以知存亡【有此灾异不改禄三不禄天更光明隂阳和列星不失度乃贤者时政也明天之意去此卿来者常故得政卦人存常不无失者卦人亡　按此注文有脱误】于中録　于七经【按黄震日抄称通卦騐有于七经于河洛之目于理无所考今通卦騐并无此目其文反见稽览图又不言于河洛而言于中录似是题篇之名而义不可晓今姑仍旧文】干十一月小君贤臣佐上天下有作谋九录之文天下风雨揠禾威政复圣人自西北立
　　坤六月有女子任政一年为复五月有贫之从东北来立大起土邑西北地动星坠阳卫【按隋书王劭引此文而为之释曰坤六月者坤徳在未六月建未一年为复者复是坤之一世卦阳气初生五月贫之者贫之当为真人字之误也原本任讹作滛邑讹作色又脱立字今并据劭改正】
　　屯十一月神人从中山出赵地动北方三十日千里马数至【按隋书王劭引此文而释之曰屯十一月神人从中山出者此卦动而大亨作赵地动者中山为赵地以神人将去故变动千里马者屯卦震下坎上震于马作足坎于马为羙脊也原本月上脱一字又脱地动二字今并据劭改正】
　　蒙正月天下东北经顔色阳国水大溢阳泉
　　需四月常从西北方进阳来名来公东海移北三里夏雨寜　阳隂二十三日易君三年
　　讼三月下与上讼争设行三月河水不流三有徳者祀之水乃西行兵甲事河十年有大水古讼牛出领北山东北
　　师四月师动兵临晋及谋于呉兵还太山东南西北二十民死惊死生之忧三官地动大星下民惊于水元师坤下故受流坤师号曰跻戒秋分
　　比四月骨肉之亲争周文王武当有女子立六年三死小畜四月多风雨少民苦有三牛青三角出东南河海之濵杜卫侍兵之矣
　　履六月人民清系扁逆赏八尺二寸戒并易乐少雨西北神絶祝日在贵人
　　泰十月天生死女子用政八九年中子要有未疵代之兵起西北东南三年觧天乆隂贤赵陵为佐典日再中食戒
　　否六月天下分为国足无贤人政乱大风扬名三阳晋书山赵秦承之两月民尽见之
　　同人七月　炎帝与天同光其赵起及困未开上守下为民贼天下马数下山东三年天下大乐戒充烦戒之六年雨未黄龙下东北
　　大有四月天下甘露神雀出咸阳名上百兽官抚其上安
　　谦十二月地大喊列名肥西南有壤壊山侵道大通天均光三日去有兵一年死女子家
　　豫二月天气神出室三牧侯一年东海济南垣上戊巳莫见九曹政不均三出
　　随二月四年天下地中有雷在王庭国家大惊易君如有出虫在市中白虹贯日蚀三
　　蛊四月六年二月有外国来见神于国王以杀名臣见其年并禹折木疾水兵西方
　　临三月三年兵谋隂言从事南隂池是头后有冲骨西方名牧卉夏属
　　观八月外国从西方来龙物王吕女后大乱受法乗马天下皆伤大风女子贵
　　噬嗑五月小人任政狱讼象众兵大行备矣至二有名尸尸
　　贲八月师国家本吕上二月死有神徃来王合神兽战下东海
　　剥九月小人复君子三年大道　通丁正吉东北西南复十一月初气元有年死君二年小邦王为正月六年大得削王复及国其祠武夷天下临不雨九月觧旡妄九月天下无云而雷三十日之外雷行夜从西南正东北位济邑有中国周用上宫武在第
　　大畜八月天徳明王侯人去城十二年天下大昌女子立政三年去此地大神兽来见至堂三年大兽出东北台邑河邑
　　頥十二月有君王自敌三年葵邱兴临养民年西南有懐山立三国去禹髙官故遗人马生角六年三日并出大过十二月子旡下父去死东野泽海濵若壊在咸市众民西台上地中及年天下忧众死者
　　习坎十一月不冻二破燕壊齐小国外不节贤人于西来佐王年之大昌
　　离五月天下大旱女子滛男子滛各持其兵外乡三年尽小儿出十二年合乡邑在南西端仓邑
　　咸五月者天子去小人老是得天下之元易官西南华为重重代六年昌大维来见
　　恒六月小人胜君子夺其爱六年天下魁若代成曰乌卬郡鸣邑上是年百川及行尽不通　遯卦
　　大壮三月小人用事君子夺之女子为政九年后后来立五帝出五帝出白帝见黒山北
　　晋四月有明搜之王喜进出用者众天下东行西南北侯至列先四年
　　明夷十二月赤大生属阳若阳若在邑东百三十里五帝弟中国生大防七月大水出其下见
　　家人五月小家子出之井山之阳宗室乱孤人刑冠政堂当生蓬蒿四年复
　　睽十二月始王易服邑国子南大滛四月大行殊髙阳元武王之起南方
　　蹇十二月大鸟在蛟龙戱深渊北王天下命生元武乐三大山变易
　　觧二月大旱下民东北邱防二年元受易刑名嗣絶三年王嗣民司无名民思
　　损十二月兵贼重三年自与天下小逆流大鸟下其邑天蒙北背白出西北方
　　益十月上下相益民年天下疾龙起邑东南维北军山东于上大风壊屋
　　夬五月天下四月人生在邑北替邑城南水上江河逆三月小人用事
　　姤五月天下女尽堂正一女五夫王家滛天下不治三年
　　萃九月天下聚众相谋兵起车驰人骤来人西方白色天下昌其见阳生堂下
　　升十二月女子守十年下邑东北来立易变政治天地有心士众贤争养不死二侯三人女子杀之正北左行第一
　　困九月小人来君子去小国破贤人亡兵行诸免之生六年不义血兵刄小起东北取立死
　　井四月水众通出地凉东兵河梁大名在北方白懐絶爰汉家祸
　　革六月五谷伤及草木旱热赤地千里大官炊火鼎五月吴人君天与延年齿东北中庻人王髙徳之震二月大海濯地至水之洫于上度得起天年女立政八年
　　艮十二月君臣仁兵行三月地动其年旱有人从东北来长眉偻周郑
　　渐二月有侯少仁彊有外兵四方不死地变有大鸟东南归
　　归妹十一月成威立王二十七妇及小国与神水芒成汤兵丰空无人大忧死小人无兵革
　　旅伤旱忧秋冬旱兵忧死泰
　　巽四月春生火风折木伤五谷风死秋风死
　　兊八月立秋女子荣其家蔑大将养任易君二世夷四图来归偏水大出东同齐南不分
　　涣五月有诸侯离邑为民欲得将兵水复旱金防贵髙者兴晋千邑武侯
　　节六月安国有恶君天下鸟多白兔纬拘见天下日泉神路天下大山出蒙之处有移河不死
　　中孚十二月人君之世安寜中孚女子乱世于外天不信地数动中国祖絶嗣上君惊于兵北夷卫隗
　　小过正月小过洫于中兵起于夷南故邑牛防归乡侯不胜是年有大水死王三人东北大动昼昏日再中北方有贵人子走于纣
　　既济九月年大水地临三年不絶六世多血
　　未济有故都破水国来兵四年九月有分国阳殊邑【按以上依六十四卦次序各为之辞盖即毖纬之文语多艰深不可晓而讹脱尤甚据王劭称贫之二字为真人之误则知自隋以前其书已有差错今既无别本可证姑仍旧文録之】


　　钦定四库全书
　　易纬稽览图卷下　　　汉　郑康成　注
　　小过蒙益渐泰【寅】需随晋解大壮【夘】豫讼蛊革夬【辰】旅师比小畜干【已】大有家人井咸姤【午】鼎丰涣履遯【未】恒节同人损否【申】巽萃大畜贲观【酉】归妹无妄明夷困剥【戌】艮既济噬嗑大过坤【亥】未济蹇頥中孚复【子】屯谦暌升临【丑】　坎【六】震【八】离【七】兊【九】
　　已上四卦者四正卦爲四象毎歳十二月每月五月【按月字当作卦】卦六日七分每朞三百六十六日每四分【按六日当作五日四分当作四分日之一】
　　甲寅伏羲氏至无懐氏五万七千八百八十二年　神农五百四十年　黄帝一千五百二十年　少昊四百年　颛顼五百年　帝喾三百五十年　尧一百年舜五十年　禹四百三十一年　殷四百九十六年周八百六十七年　秦五十年
　　已上六万三千六百一十二年庚戌年四百九十一年算上　右总六万四千一百三年相基加二年【按基当作朞】推轨当日　术曰置轨以其歳之日除之得轨不尽日每分即日之分也
　　推折当日　术曰以二十四除折数所得是日轨折皆当歳之折有余如上
　　复一　　　　　十三　　　　　二十五
　　临二　　　　　十四　　　　　二十六
　　泰三　　　　　十五　　　　　二十七
　　大壮四　　　　十六　　　　　二十八
　　夬五　　　　　十七　　　　　二十九
　　干六　　　　　十八　　　　　三十
　　姤七　　　　　十九　　　　　三十一
　　遯八　　　　　二十　　　　　三十二
　　否九　　　　　二十一　　　　三十三
　　观十　　　　　二十二　　　　三十四
　　剥十一　　　　二十三　　　　三十五
　　坤十二　　　　二十四　　　　三十六
　　【按以上三十六数周而复始原本于观剥坤下全脱今补入】
　　震三十七
　　巽三十八
　　坎三十九
　　离四十
　　艮四十一
　　兊四十二
　　【已上勾者是勘铭轨加之本经并无只有单数不勾耳○按此条乃后人标识之辞原本混入正文今姑存其旧而用细字夹注以别之】
　　右易姓四十二消息三十六　六子在其数合八十四戒各有所系而出之
　　纯徳有七其三法天其四法地【天三者三六十八地四者四六二十四】六十四卦策术曰阳爻九【以四时乘之得三十六】隂爻六【以四时乘之得二十四】　轨术曰阳爻九七【各以四时乘之而并倍之得一百二十八】隂爻八六【各以四时乘之而并倍之得一百一十二】假令干六位老阳爻九【四时乘之四九三十六】以三十六乘六爻得二百一十六少阳爻七【以四时乘之四七二十八○按二语应作夹注原本混入正文今改正】以二十八乘之六爻得一百六十八已上二数合得三百八十四因而倍之有七百六十八假令坤六位老隂爻六【四时乘之四六二十四】以二十四乘六爻得一百四十四少隂爻八【四时乘之四八三十二】以三十二乘之六爻得一百九十二已上二数合得三百三十六因而倍之有六百七十二　乾坤二轨数合有一千四百四十【他卦随隂阳爻倍之】凡阳爻用六十四为法乘得倍之凡隂爻用五十六爲法乗得数倍之　推一百九十二爻术曰置六十四卦折半有三十二以六乘之得阳爻一百九十二隂爻亦一百九十二合二数得三百八十四　又法六爻以八乘之得四十八又八乘四十八得三百八十四爻也
　　从伏羲天元甲寅已来至大唐贞元年乙亥积二百七十六万一千二百二十算至元和年三月二百七十六万一千二百三十一算【按此文至唐元和年当亦后人所加今退二字附书之】
　　一乾【世戍初子】坤【世酉初未】
　　二合折【三百六十】　分各乾【二百一十六】　　坤【一百四十四】二轨合【一千四百四十】分各乾【七百六十八】　　坤【六百六十二】
　　二屯【世寅初寅】　蒙【世戍初巳】
　　二合折【三百三十六】分各屯【一百六十八】　　蒙【一百六十八】二轨合【一千四百八】分各屯【七百四】　　蒙【七百四】
　　三需【世申初辰】　讼【世午初夘】
　　二合折【三百八十四】分各需【一百九十二】　　讼【一百九十二】二轨合【一千四百七十四】分各需【七百三十七】　讼【七百三十七】
　　四师【世午初午】　比【世夘初丑】
　　二合折【三百十二】　分各师【一百五十六】　　比【一百五十六】二轨合【一千三百七十六】分各师【六百八十八】　比【六百八十八】
　　五小畜【世子初申】履【世申初亥】
　　二合折【四百八】分各小畜【二百四】　　履【二百四】
　　二轨合【一千五百四】分各小畜【七百五十二】　履【七百五十二】
　　六泰【世辰初戍】　否【世夘初酉】
　　二合折【五百六十】　分各泰【二百八十】　　　否【二百八十】
　　二轨合【一千四百四十】分各泰【七百二十】　　　否【七百二十】
　　七同人【世亥初子】大有【世辰初未】
　　二合折【四百八】分各同人【二百四】　大有【二百四】二轨合【二千五百四】分各同人【七百五十二】　大有【七百五十二】
　　八谦【世亥初寅】　豫【世未初巳】
　　二合折【三百一十二】分各谦【一百五十六】　　豫【一百五十六】二轨合【一千三百七十六】分各谦【六百八十八】　豫【六百八十八】
　　九随【世辰初辰】　蛊【世酉初夘】
　　二合折【三百六十】　分各随【一百八十】　　　蛊【一百八十】
　　二轨合【一千四百四十】分各随【七百二十】　　　蛊【七百二十】
　　十临【世夘初午】　观【世未初丑】
　　二合折【三百三十六】分各临【一百六十八】　　观【一百六十八】二轨合【一千四百八】分各临【七百四】　　观【七百四】
　　十一噬嗑【世未初申】贲【世夘初亥】
　　二合折【三百六十】　分各噬嗑【一百八十】　　贲【一百八十】
　　二轨合【一千四百四十】分各噬嗑【七百二十】　　贲【七百二十】
　　十二剥【世子初戍】复【世子初酉】
　　二合折【三百一十二】分各剥【一百五十六】　　复【一百五十六】二轨合【一千三百七十六】分各剥【六百八十八】　复【六百八十八】
　　十三无妄【世午初子】大畜【世寅初未】
　　二合折【三百八十四】分各无妄【一百九十二】　大畜【一百九十二】二轨合【一千四百九十二】分各无妄【七百四十六】大畜【七百四十六】
　　十四頥【世戍初寅】大过【世亥初巳】
　　二合折【三百六十】　分各頥【一百六十八】　　大过【一百九十二】二轨合【一千四百四十】分各頥【七百四】　大过【七百三十六】
　　十五坎【世子初辰】离【世子初夘】
　　二合折【三百六十】　分各坎【一百六十八】　　离【一百九十二】二轨合【一千四百四十】分各坎【七百四】　　离【七百三十六】
　　十六咸【世申初午】恒【世酉初丑】
　　二合折【三百六十】　分各咸【一百八十】　　　恒【一百八十】
　　二轨合【一千四百四十】分各咸【七百二十】　　　恒【七百二十】
　　十七遯【世午初申】大壮【世午初亥】
　　二合折【三百八十四】分各遯【一百九十二】　　大壮【一百九十二】二轨合【一千四百七十二】分各遯【七百三十六】　大壮【七百三十六】
　　十八晋【世酉初戍】明夷【世丑初酉】
　　二合折【三百三十六】分各晋【一百六十八】　　明夷【一百六十八】二轨合【一千四百八】分各晋【七百四】　　　明夷【七百四】
　　十九家人【世丑初子】睽【世丑初未】
　　二合折【三百八十四】分各家人【一百九十二】　睽【一百九十二】二轨合【一千四百七十二】分各家人【七百三十六】睽【七百三十六】
　　二十蹇【世申初寅】解【世辰初巳】
　　二合折【三百三十六】分各蹇【一百六十八】　　解【一百六十八】二轨合【一千四百八】分各蹇【七百四】　　　解【七百四】
　　二十一损【世丑初辰】益【世辰初夘】
　　二合折【三百六十】　分各损【一百八十】　　　益【一百八十】
　　二轨合【一千四百二十】分各损【七百二十】　　　益【七百二十】
　　二十二夬【世酉初午】姤【世酉初丑】
　　二合折【四百八】　分各夬【二百四】　　　姤【二百四】
　　二轨合【一千五百四】分各夬【七百五十二】　　姤【七百五十二】
　　二十三萃【世巳初申】升【世丑初亥】
　　二合折【三百三十六】分各萃【一百六十八】　　升【一百六十八】二轨合【一千四百八】分各萃【七百四】　　　升【七百四】
　　二十四困【世寅初戍】井【世戍初酉】
　　二合折【三百六十】　分各困【一百八十】　　　井【一百八十】
　　二轨合【一千四百四十】分各困【七百二十】　　　井【七百二十】
　　二十五革【世亥初未】鼎【世亥初寅】
　　二合折【三百八十四】分各革【一百九十二】　　鼎【一百九十二】二轨合【一千四百七十二】分各革【七百三十六】　鼎【七百三十六】
　　二十六震【世戍初寅】艮【世寅初巳】
　　二合折【三百三十六】分各震【一百六十八】　　艮【一百六十八】二轨合【一千四百八】分各震【七百四】　　　艮【七百四】
　　二十七渐【世申初午】归妹【世丑初夘】
　　二合折【三百六十】　分各渐【一百八十】　　　归妹【一百八十】二轨合【一千四百四十】分各渐【七百二十】　　　归妹【七百二十】
　　二十八丰【世申初午】旅【世辰初丑】
　　二合折【三百六十】　分各丰【一百八十】　　　旅【一百八十】
　　二轨合【一千四百四十】分各丰【七百二十】　　　旅【七百二十】
　　二十九巽【世夘初申】兊【世未初亥】
　　二合折【三百八十四】分各巽【一百九十二】　　兊【一百九十二】二轨合【一千四百七十二】分各巽【七百三十六】　兊【七百三十六】
　　三十涣【世巳初戍】节【世巳初酉】
　　二合折【三百六十】　分各涣【一百八十】　　　节【一百八十】
　　二轨合【一千四百四十】分各涣【七百二十】　　　节【七百二十】
　　三十一中孚【世未初子】小过【世午初未】
　　二合折【三百六十】　分各中孚【一百八十】　　小过【一百八十】二轨合【一千四百四十】分各中孚【七百三十六】　小过【七百四】
　　三十二既济【世亥初寅】未济【世未初巳】
　　二合折【三百六十】　分各既济【一百八十】　　未济【一百八十】二轨合【一千四百四十】分各既济【七百二十】　　未济【七百二十】
　　其下初合六十四卦流转
　　推之术　置天元甲寅巳来至受命以三十二除之余不足除者从乾坤始数算外主卦而取世隂阳断之世阳从阳【阳爻三十六】世隂从隂【隂爻二十四】阳从九除隂从六除啇得数阳以三乘之隂以二乘之因而半之即是忌耳毎取卦月乘之
　　假令贲卦世在初十一月卦世属阳阳爻三十六以九除之商得四以三乘之得十二因而半之是忌耳　假令遯卦世在三六月卦世属隂隂之爻二十四以六除之商得四以二乘之得六因而半之是忌耳【按以上二节阐明世卦推算之法当是后人所附益今退二字书之】
　　推厄法　以入位年数除之轨合数算尽厄也　甲乙饥　丙丁为旱　戊己为中兴　庚辛为兵　壬癸为水【按此节别见后文疑有重出】
　　父相甲寅景云元年庚戍积六万四千三年算上至开元九年辛酉加上十一年算上以三十二除之不尽三名入位年合入需轨卦隂爻二十四以六除之商得四二乘之得八因而半之四是忌需卦轨合数一千四百七十二以入位年三至甲寅加四算七除需合数除二　从父相庚申命之得辛兵推子厄用父轨凡子受位但不得别立轨乃可救灾耳甲寅先天元年壬子积六万四千五年算上至开元九年辛酉加九算上三十二除之余五十尽五合入小畜轨卦【十一月】阳爻三十六以九除之啇得四以三乘之十二因而半之得六忌【按上推算至唐开元九年亦唐时术士所加也】
　　右六十四卦流转注十二之辰【按此句为总题折轨三十六卦位之文不应在此处盖后人以他文阑入遂将原文移向后耳】
　　干初子坤初未阳爻折数一爻三十六计六千九百一十二阳爻轨数一爻一百二十八计二万四千五百七十六隂爻折数一爻二十之四计四千六百八隂爻轨数一爻一百一十二计二万一千五百四隂爻又合折一万一千五百二十合二轨四万一千八十于易即位年数术曰已上各三十二乘之即得其数乘轨折之数世属阳卦者以九除之以三乘之所得因而半之则是即位期也能过此者三乘所半之数即终矣世属隂卦者以六除之以二乘之所得因而半之则得即位期也能过此者加所得即中期也复能过此者以二乘所半之数即终矣以九除之皆尽无余者阳以三乘所则其年当数也以九六除之有余者以所得乘之阳得正位増九于所乘隂得正位増六于所乘则是位之数也用阳日者属阳卦用隂日者属隂卦
　　干初以六乘者谓姤也隂失位在初坤初以九乘者谓复也阳得正位在初震兊离之象隂所乘之数也巽艮之象四所乘之数是即位之时年数也卦轨轨阳爻六七以四时乘之各倍之爻百二十八隂爻八六以四时乘之各倍之爻百十二必用即位年以即位时太歳呼之尽算之上则位之终歳也算外是未入之年孔子曰终始之义在外内焉进退在二年观其政以别知其泰延与否也
　　推之术曰置天元甲寅以来数至受命位之年数以三十二数除之不足除者以乾坤始数算未即得主歳之卦知直事之爻在何辰谓干直事于十一月子左行阳辰六坤直事于六月未右行隂辰六隂阳交错行于十二辰一歳十二月而周也当以即主立时月为政故曰知直事之爻在何辰也所属隂阳爻者也阳爻三十六隂爻二十四者皆世所属隂阳者也推之法【隂卦】推世之所属隂卦者假令即位之年得遁卦七月申也遯六月二隂爻隂爻二十四以六除之得四以二乘之得八因而半之得四则即位之期也能过此者所乘八歳之中期也复能过此者三乘所半十二歳终矣隂得正位増六于所乘为三十六年终矣　推之法【阳卦】推世之所属阳卦者假令即位之年得贲卦十月亥也贲初阳爻三十六以九除之得四以三乘之得十二因而半之则得六则是即位之期也能过此者如所乘得一十则中期也复能过此者三乘所半六得十八年终矣阳得正位増九以所乘为五十四巽艮之家四所乘得三十六远期算天元甲寅歳以来至宋髙祖刘裕禅晋歳在庚辰号为永初元年凡得积年二百七十六万八百四十七年算上以三十二【半六十四卦得三十二以为法】除之不尽十五入坎离轨以宋辛酉至周宣帝宣政元年戊戌歳有一百五十八年元嘉元年即当魏氏世祖太武皇帝始光元年以三十二除之不尽七命之入大有轨一本云不尽十三为入无妄大畜轨六月未也六月位隂爻八以四乘之八得三十二以六除之得五余不尽二以二乘之得十因而半之得五初忌能过此者如所乘得十复能过此者三乘所半五得十五终矣不忌失位隂増八终二十三除之得四十七丙午歳天下忧重侵逼也有余福也　假令失位阳者四七二十八以九除之得三余不尽一以三乘所得九因而半之得四有余则是即位初期能过此者得九中期也増复能过此者得十三年终矣下期失位阳七于所乘得四十二厄所遭有余算福之也　假令得位隂在六四六二十四以六除之得四无余以二乘之得八因而半之得四初忌能过此者得八中忌复能过此者得十二终矣下忌得位隂増六于乘得三十六厄所遭也　假令得位阳在九四九三十六九除之得四无余以三乘之得十二因而半之得六六初忌能过此者中忌也复能过此者得十八忌终也得位阳増九于所乘得九五十四忌所遭也【按以上自推之术以下皆后人因卦轨之义而阐衍其法故推至南北朝年数非易纬本文也】
　　推厄所遭法　以入位年数余轨数算尽厄所遭　甲乙爲饥　丙丁爲旱　戊己爲中兴　庚辛爲兵　壬癸爲水　元算爲月【按此文已见前此处疑见或亦后人所引耳】
　　【宋轨七百三十六庚申歳至今甲子歳宋元嘉元年甲子宋髙祖第二息文帝义隆年号为入位五年以五除轨数上所得积周一百四十七余所一厄所遭也　丙寅歳入位七年以七除轨数上得积周一百五轨命得庚寅主兵其年起兵荆州谢晦也　癸未歳入位二十四年以除轨数上得积周三十余十六不尽以庚申命之得乙亥乙主饥其年河南大饥豫州人相食　甲申歳入位二十五年除轨数上积得二十九余不尽十一以庚申命之得庚午庚主兵马其年九州发兵征蛮　乙酉歳入位二十六年除轨数上得积周二十八不尽八以庚申命之得丁夘丁主旱其年大旱不收荳麦豫州禾粟皆旱死　丙戌歳入位二十七年除轨数上得积周二十七余不尽七以庚申命之得丙丙主旱其年淮北二州春旱不能种稻　丁亥歳入位二十八年除轨数上积周三十六余不尽八以庚申命之得丁夘丁主旱其年大旱　戊子歳入位二十九年除轨数上得积周二十五不尽十一以庚申命之得庚午庚主兵其年大兵己丑歳入位三十年除轨数上得积周二十四余不尽十六以庚申命之得乙亥乙主饥其年荒籴贵　庚寅歳入位三十一年除轨数上得积周二十三不尽二十三以庚申命之得壬壬主水其年徐兖州大水官军因势泛舟至滑台虏走后果失利也　辛夘歳入位三十二年除轨即算死所遭也以不尽法二十三于上方除余三十二以庚申命之得辛夘辛主兵其年魏兵至江淮　壬辰歳入位三十三年除轨数上得积周二十余不尽以庚申命之得己巳己主中兴　癸巳歳入位三十四年除轨数上得积周二十一余不尽二十二以庚申命之得辛巳辛主兵其年二月二十日甲子东宫大逆○按以上宋轨取宋文帝在位年数依法推算穿凿无谓文义亦不伦盖为后人浅陋者所加今改用细字附注】
　　推轨之术　以天元甲寅已来至今受命位之年以三十二除之余不尽从乾坤始数算则得主歳之卦知直事之辰在何辰以甲寅年至大唐先天元年壬子积二百七十六万一千一百三十九以三十六【或云以十二】除之积八万六千二百八十五周不尽十九入家人睽轨至元和十四年合二百七十六万一千二百三十六元和十五年庚午【或云庚子】积二百七十六万一千二百四十七法阳爻以老阳数乘之隂爻以老隂数乘之随六爻隂阳多少乘讫并之为分各数倍分各为折合数也【按上推轨之术与前文畧同而重复错见者盖前为南北朝术士所明而此推至元和十五年则又唐人所附益也】
　　中孚纯坎公丨初六　冬至十一月中广漠风
　　解纯震丨　　初九　春分二月中明庶风
　　咸纯离丨　　初九　夏至五月中凯风【按乾元序制记作景风】贲纯兊丨　　初九　秋分八月中阊阖风
　　屯侯丨　　　九二　小寒十二月节
　　豫□　　　　六二　清明三月节
　　鼎□　　　　六二　小暑六月节
　　归妹□　　　九二　寒露九月节
　　升公□　　　六三　大寒十二月中日在坎
　　革□　　　六三　谷雨三月中日在震
　　履□　　　九三　大暑六月中日在离
　　困□　　　六三　霜降九月中日在兊
　　小过侯□　六四　立春正月节条风
　　旅□　　　九四　立夏四月节【按此下当脱温风二字】
　　恒□　　　九四　立秋七月节凉风
　　艮□　　　九四　立冬十月节【按此下当脱不周风三字】
　　渐公□　　九五　雨水正月节
　　小畜　　　　六五　小满四月中
　　损　　　　　六五　处暑七月中
　　大过　　　　九五　小雪十月中
　　需侯　　　　上六　惊蛰三月节
　　大有　　　　上六　芒种五月节
　　巽　　　　　上九　白露八月节
　　未济　　　　上六　大雪十月节
　　【按以上以四正卦爻配二十四气其说亦见于乾元序制记当是易纬本文】
　　冬至日在坎　　春分日在震
　　夏至日在离　　秋分日在兊
　　易纬是类谋以此四正之卦卦有六爻爻主一气余六十卦卦主六日七分八十分日之七正歳三歳六十五日四分日之一六十而一周乾象以中孚当十一月六十中气后十五日准两卦强可得十二月余少三日当取十二月卦日也右各以六日于决次乃不可简取其孤如此非是验也以易纬推之无劳更算二十四气以成五日七分正五日准四分之一未消息即为善矣【按以上亦当为后人所加】
　　八百诸侯正月　侯三月　侯五月　侯七月　侯九月　侯十一月小过立春　豫清明　大有芒种　恒立秋　归妹寒露　未济大雪
　　初六　　一日　　　　六二　　六日
　　九三　　十一日　　　九四　　十六日六五　　二十一日　　上六　　二十六日
　　二十七大夫蒙正月　大夫讼三月　　大夫家人五月大夫节七月　　大夫无妄九月　　大夫蹇十一月初六　　二日　　　九二　　七日
　　六三　　十二日　　六四　　十七日
　　六五　　二十二日　上九　　二十七日
　　九卿益正月　　九卿蛊三月　　　九卿井五月九卿同人七月　九卿明夷九月　　九卿頥十一月初九　　三日　　　六二　　八日
　　六三　　十三日　　六四　　十八日
　　九五　　二十三日　上九　二十八日
　　三公渐正月　　三公革三月　　三公咸五月三公损七月　　三公困九月　　三公中孚十一月
　　初六　　四日　　　六二　九日
　　九三　　十四日　　六四　十九日
　　九五　　二十四日　上九　二十九日
　　天子泰正月　　天子夬三月　　天子姤五月天子否七月　　天子剥九月　　天子复十一月初九　　五日　　　九二　　十日
　　九三　　十五日　　六四　　二十日
　　六五　　二十五日　上六　　三十日
　　右是六阳月三十卦直事日依气定日主一爻
　　八百诸侯二月　侯四月　侯六月　侯八月　侯十月　侯十二月需惊蛰　旅立夏　鼎小暑　巽白露　艮立冬　屯小寒初九　　一日　　　九二　　六日
　　九三　　十一日　　六四　　十六日
　　九五　　二十一日　上六　二十六日
　　二十七大夫随二月　大夫师四月　大夫丰六月大夫萃八月　　　大夫既济十月　大夫谦十二月
　　初九　　二日　　　九二　七日
　　九三　　十二日　　六四　十七日
　　九五　　二十二日　上六　二十七日
　　九卿晋二月　　九卿比四月　　九卿涣六月九卿大畜八月　九卿噬嗑十月　九卿暌十二月
　　初六　三日　　　六二　八日
　　六三　十三日　　九四　十八日
　　六五　二十三日　上九　二十八日
　　三公解二月　三公小畜四月　三公履六月
　　三公贲八月　三公大过十月　三公升十二月
　　初六　四日　　　九二　九日
　　六三　十四日　　九四　十九日
　　六五　二十四日　上九　二十九日
　　天子大壮二月　天子干四月　　天子遯六月天子观八月　　天子坤十月　　天子临十二月
　　初九　　五日　　　九二　十日
　　九三　　十五日　　九四　二十日
　　六五　　二十五日　上六　三十日
　　【按上文各卦图俱取五徳首一卦六爻依日配之以例其余原本多有脱落错误今各依本卦补入至筞数亦有脱者未敢妄补姑仍其旧】
　　应已上尽卦爻日并上一同
　　右是六隂月三十卦直事日依气定日主一爻
　　候六甲子日中寒暑风雨记其日占时方来万不失一　幽冀起坎初六候之　兖郑坎六四候之　青齐震初九候之　徐鲁震九四候之　扬呉越离初九候之　凉益卫兊初九候之　并雍秦兊九四候之　推四正寒不侵公者夷兵若和气者解入方伯寒气凶和吉风盛雨者坐刑杀雾将死若有和气王相三十日当沴妖气为贼盗
　　右是六隂卦月三十卦直事日依气定日主一爻【按此句已见前此处重出】
　　艮游魂中孚云豚鱼吉利渉大川利贞孚信也两隂在内亦以五以中和之气候之两隂犹民于君在上矣臣在下候行中正之道政教信于民故谓之中孚两隂者三辰在亥为豕爻失正故变而为小名言豚四辰在丑为鳖鳖鱼之微者爻为正变以其大节言鱼三体兊为泽四值天渊二五皆坎爻如水水以水度浸泽所养故吉防体是震震为木二爻巽为风木在水上而风行之济大川象君能济于难也
　　【按以上乃郑氏易义之文毛诗无羊篇正义亦引此文惟缺首尾数语而正义自浸泽以下尚有五亦以水灌渊则鱼利豚鱼以喻小民也而为明君贤臣恩意所供养故吉云云此亦缺而未载疑脱落也稽览图内有此文者盖后人以此书专论卦气起中孚之义故引郑氏易说附入以相阐并非易纬本文今退二字附书之其字之脱误则依诗防互为校定云】

