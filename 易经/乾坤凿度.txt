　　御制题乾坤凿度
　　乾坤两凿度撰不知谁氏矫称黄帝言苍颉为修饰【叶】以余观作者盖后于荘子南华第七篇率已揭其旨儵忽凿七窍窍通浑沌死乾坤即儵忽浑沌实太始乾坤既凿开浑沌斯沦矣言易祖系辞颇觉近乎理灵图测□□【字彚补作□□云古文隂阳字见乾坤凿度与此字体稍异】乃或述防纬【叶】有纯亦有疵稽古堪资耳黄震着日抄所论正非鄙钦若斯足征抚卷励顾諟








　　钦定四库全书　　　　经部一
　　提要　　　　　　　　易类【附録】
　　乾坤凿度二卷
　　【臣】等谨按乾坤凿度二卷隋唐志崇文总目皆未着録至宋元祐间始出绍兴续书目有苍颉注凿度二卷后以郑氏所注干凿度有别本单行故亦称此本为巛凿度程龙谓隋焚谶纬无复全书今行于世惟乾坤二凿度者是也其书分上下文各为一篇上篇论四门四正取象取物以至卦爻蓍防之数下篇谓坤有十性而推及于荡配陵配又杂引万形经地形经制灵经蓍成经含灵孕绪纬文词多聱牙不易晓故晁公武疑为宋人依托胡应麟亦以为元包洞极之流而胡一桂则谓汉去古未逺尚有祖述有禆易教评隲纷然真伪莫辨伏读
　　御制题乾坤凿度诗定作者为后于庄子而举应帝王篇所云儵忽混沌分配乾坤太始以推求凿字所以命名之义援据审核折衷至当【臣】等因考列子白虎通博雅诸书皆以太易太初太始太素为气形质之始与凿度所言相合独庄子于外篇天地畧及泰初有无之语而其他名目槩未之见则儵忽混沌实即南华氏之变文作凿度者复本其义而缘饰之耳仰蒙
　　圣明剖示精确不刋洵永为是书定论矣按七经纬皆佚于唐存者独易逮宋末而尽失其今永乐大典所载易纬具存多宋以后诸儒所未见而此书实为其一谨校定讹缺厘勘审正冠诸易纬之首而恭疏其大防于简端
　　易纬稽览图二卷
　　【臣】等谨按后汉书樊英传注举七纬之名以稽览图冠易纬之首隋志郑康成注易纬八卷唐志宋均注易纬九卷皆不详其篇目宋志有郑康成注稽览图一卷通考七卷而马氏经籍考载易纬七种亦首列郑注稽览图二卷独陈振孙书录解题别出稽览图三卷称与上易纬相出入而详备不同似后人掇拾纬文依托为之者非即康成原注之本自宋以后其书亦乆佚弗传今永乐大典载有稽览图一卷谨以后汉书郎顗杨赐隋书王劭所见纬文及注防校无不符合其为郑注原书无疑惟陆徳明释文引无以教之曰蒙太平御览引五纬各在其方之文此本皆阙如则意者书亡仅存已不免于脱佚矣其书首言卦气起中孚而以坎离震兊为四正卦六十卦卦主六日七分又以自复至坤十二卦为消息余杂卦主公卿侯大夫风雨寒温以为征应盖即孟喜京房之学所自出汉世大儒言易者悉本于此最为近古至所称轨之数以及世应游归乃兼通于日家推步之法考唐一行推大衍之防以算术本于易故其本议言代轨徳运及六卦议言一月之防九六七八敛术言中莭卦皆与稽览图相同独所云天元甲寅以来至周宣帝宣政元年则似甄鸾所推甲寅元厯之术而又有云太初癸巳则古无以此为元者其他杂引宋永初元嘉魏始光唐上元先天贞元元和年号纷错不伦葢皆六朝迄唐术士先后所附益非稽览图本文今审覈词义退文附书以为区别并援经注史文是正讹舛依马氏旧录析为上下二卷庶言易学者或有所考见焉
　　易纬辨终备一萹
　　【臣】等谨按辨终傋一作辨中备后汉书樊宏传注易纬凡六为稽览图干凿度坤灵图通卦验是类谋而终以此篇马氏经籍考皆称为郑康成注而辨终备著录者一卷今永乐大典所载仅寥寥数十言已非完本且其文颇近是类谋而史记正义所引中备孔子与子贡言世应之说与此反不类或其书先佚而后人杂取他纬以成之者亦未可定也然别无可证仍旧题云
　　周易干凿度二卷
　　【臣】等谨按周易干凿度郑康成注与乾坤凿度本实二书晁公武并指为苍颉修古籀文悮并为一永乐大典遂合加标目今考宋志有郑康成注易干凿度三卷而不及乾坤凿度则知宋时固自单行也说者称其书出于先秦自后汉书南北朝诸史及唐人撰五经正义李鼎祚作易传征引最多皆于易防有所明较他纬独为醇正至于太乙九宫四正四维皆本于十五之说乃宋儒戴九履一之图所由出朱子取之列于本义图说故程大昌谓汉魏以降言易老者皆宗而明之非后世所托为诚稽古者所不可废矣原本文字断缺多有讹舛谨依经史所引各文及旁采明钱叔宝旧本互明校正增损若干字其定为上下二卷则从郑樵通志之目也
　　易纬通卦验二卷
　　【臣】等谨按易纬通卦验马端临经籍考宋史艺文志俱载其名黄震日抄谓其书大率为卦气朱彛尊经义考则以为久佚今载于说郛者皆从类书中凑合而成不逮什之二三葢是书之失传久矣经籍考艺文志旧分二卷此本卷帙不分核其文义似于人主动而得天地之道则万物之精尽矣以上为上卷曰凡易八卦之气验应各如其法度以下为下卷上明稽应之理下言卦气之徴验也至其中讹脱颇多注与正文徃徃相混其字句与诸经注疏续汉书刘昭补注欧阳询艺文类聚徐坚初学记宋白太平御览孙瑴古微书等书所征引亦互有异同第此书久已失传当世并无善本可校类书所载亦辗转传讹不尽可据谨于各条下拟列案语其文与注相混者悉为厘正脱漏异同者则详加防校与本文两存之盖通其所可知缺其所不可知亦阙疑仍旧之义也
　　易纬乾元序制记一篇
　　【臣】等谨按乾元序制记后汉书注七纬名并无其目马氏经籍考始见一卷陈振孙疑为后世术士附益之书今考此篇首简文王比隆兴始霸云云孔頴达诗疏引之作是类谋疏又引坤灵图法地之瑞云云今坤灵图亦无此文而与此篇文义相合又隋书王劭传引坤灵图泰姓商名宫之文今亦在此萹至其所言风雨寒温消息之术乃与稽览图相近疑本古纬所无而后人于各纬中分析以成此书者晁公武谓其出于李淑本当亦唐宋间人所妄题尔
　　易纬是类谋一萹
　　【臣】等谨按是类谋一作筮类谋马氏经籍考一卷郑康成注其书通以韵语缀辑成文古质错综别为一体艺文类聚太平御览诸书引其文颇多与此本防校并合盖视诸纬畧称完备其间多言禨祥推騐并及于姓辅名号之说与干凿度所引易厯者义相明而隋书律厯志载周太史上士马显所上表亦有玊羊金鸡之语则此书固自隋以前言术数者所必及也今订其讹复第录如左
　　易纬坤灵图一篇
　　【臣】等谨按坤灵图孙防谓配干凿度名萹马氏经籍考著录者一卷今仅存论干无妄大畜卦词及史注所引日月连璧数语则其阙佚者葢已伙矣考后汉书注易纬坤灵图第三在辨终备是类谋之上而王应麟玊海谓三馆所蔵有郑注易纬七卷稽览图一辨终备四是类谋五乾元序制记六坤灵图七二卷三卷无标目永乐大典萹次亦然今畧依原第编孴盖从宋时馆阁本也乾隆三十八年四月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀

　　钦定四库全书
　　乾坤凿度卷上
　　干凿度
　　庖牺氏先文
　　公孙轩辕氏演古籀文
　　苍颉修为上下二篇【苍颉黄帝史官其注亦是苍颉】
　　黄帝曰太古百皇辟基文籀【离厚反又直祐反非周宣王时史籀也】遽理微萌始有熊氏【有熊氏庖犠氏亦名苍牙也】知生化柢晤兹天心【与天同生知化之本柢晤晓也天垂万物之心令羣物不息柢本也○案息字原本作惠从明范钦本改正柢字原本作托范本作氏并误今据文改正】譩念虞思慷□【方查反】虑万源无成【圣人知化万源不成其流慷□尽圣与智设防教门源流之性大行○案与字原本误作无斗字原本误作门今从范本改正】既然物出始俾太易者也【太易天地未分乾坤不形也】太易始着太极成太极成乾坤行【太易无也太极有也太易从无入有圣人知太易有理未形故曰太易】老神氏曰【天英氏】性无生【天地未分之时无生】生复体【生与性天道精还复归本体亦是从无入有】天性情地曲巧未尽大道各不知其自性乾坤既行太极大成【太极者物象与天同极天产圣人□射万源立乾坤二体设用张弛究天性与情晓地曲育巧成之道□音指】黄帝曰圣人索颠作天索易【盈跂反】以地俯仰而象逺近而物浩而功然而立【古圣人有巢氏求索颠危之意若天之悬逺求平易之理若地之顺道又庖犠氏中圣始画八卦错文字契仰观其乾象俯察其地理用器逺近配物画卦立文书垂训后晚浩大之功成然者容易之立不失其徳位】太古断元圣人法地极先生而设位物成而丽诸形错煸【班者杂文○案生字原本误作王煸字原本误作媥今并从范本】以文改茹【乳血茹塞】以鱼虞兽以韦上齿以歬【古前字】法物以□【后字】析防以筞运蓍以数王天下者也【以太古断元有巢氏以前元气已断为天又圣人法物以地有巢氏之法地物用注云物者魂气太极立万彚成物成而丽形物才成丽着形性已上太古先造不知何氏之为也已后圣人者庖犠氏错煸以文智杂防煸烂合成籀文非篆非绨也云以鸟迹非也改茹血毛成田渔猎狩革皮为冠皮服上齿古太老先以前未及甲厯嵗纪人老以齿为前长老民法物以后者后也今万物作法而成虞猎也革皮也○案注中先造范本作元造人老二句疑有脱误】太易变教民不倦【圣人观太易之太变使万彚不倦日用日増日死日生大化行也有形之类生于无形者也】太初而后有太始【万彚有形始生】太始而后有太素【万物素质者也质素未离混元】有形始于弗【不也】形有法始于弗法【太易气未分太初气始见太始物有形太素万物素质由淳在】极先元见軏辙【法度而道行大道也】像【申舒也】章流立文以诂【诂训】息孙而后传授天老氏而后传授于混沌氏【遽文化源之文太易萌始之理万物不知性命人究得其物源大化变流息孙圣人恐大法不行遽疾传授】而后授天英氏而后传无懐氏【是天雄之生无怀古圣徳智大行知物无益又法天地春生夏长秋死冬蔵而济时者也○案注天雄疑当作天英】而后传授中孙炎帝神农氏中圣古法淳物元造不足益之器用农谷衣□【辛劳反细草以衣御形也】髙以饰乗卑以饰足【先文古淳无饰字云装禠髙者老上之名也以乗装行卑者下奉之名以装足歩右从跣变以冠履也】而后传烈山氏而后授三孙帝厘氏次授老孙氏【老孙氏公孙氏也轩辕氏也】公孙轩辕氏益之法神器车符文左武右三器备御【三器者国器家器祀器而设武戈刃】自上古及下帝孙大熟【大熟者熟成道法也】化演设民弗倦益物弗限【増多日益限止】尽秘先之防阙接引【大道大法大化秘机谋筹咸亨帝业民用不知者也】圣人显其机智【宻不萌形萌也动不知来知也】圣人曰【凡言圣人庖牺氏云圣人也】乾坤对太易兴设法軏壊而息【大道壊亦息】智之易【亦字变动者也圣人法也○案上注及此文二亦字疑作易变动范本作变易】八卦变筞象数庶物老天地限以为则【太易行于乾坤乾坤作用于太易八卦变万彚随卦爻之用尽天地之老代限古极也易理顺时变化不着一方故曰智之易变易变神也】庖氏先文干凿防【古防字今变也○案注防字疑当从度后同】勑天门以为名【干者天门坤者人门于后说备也】古有先文未析真【古有先文未析开名目次第之也】
　　太古文目【太古距庖氏有上云文不知何述其源也】
　　先元皇介而后有垂皇筞而后有万形经【古文字无经字】而后有干文纬【纬者古本经已后不知纬字何也经之与纬是纵横之字】而后有干凿防【古防字坤凿防○案坤凿防三字当是正文误入注中】而后有考灵经而后有制灵图【书是也兆象】而后有河图八文【河图者河中得天书文图诏龙防出似非绨非文而后风后演云天一太一星斗同衡卦録神筭通天下之钳奥神谟先兆之名○案之钳奥三字原本误作邉钳与今从范本钳似应作钤】而后有希夷名【天文后说】而后有含文嘉【亦名瑞文】而后有稽命图【筭文】而后有坟文而后有八文大籀【案此二字疑小注混入正文范本无】而后有元命包一十四文大行帝用垂皇筞与干文纬乾坤二凿防此三文说易者也【已上三文说易之源契通大化易动天元变易不定知生死之说究天地情性与神运气象日月不能逃其数万彚不能隐其徴运天地大道者也】元皇分虽测问□□【古隂阳字古无隂阳字以乾坤字便为隂阳】术行大防也【考灵经考者成也诸灵术行化本于代希夷名天象之名三恒三官内外中九道三十六图之理亦名浑同书天坟文古坟书先坟而后典八文籀古文体又先庖都也】
　　干凿度圣人颐乾道浩大以天门为名也干者天也川也先也川者倚竪天者也【人干也】干者干天也【古干字干燥亢阳之名天云太颢干燥下润今之干者干涸非也】又天也【圣智画卦为三三象川形川倚立其天亦为天川浩荡者天之用干非天之用○案其天疑当作其文】干先也【圣文先天之名故乾道天之名于后古天一前曰天古歬字天今一大为天字○案古天疑当作古文】干训健壮健不息日行一度【经三千九百二十五里半其文是浑同文生物健健昊气如此也】凿者开也圣人开作度者度路又道【度天地之度其说后文也】圣人凿开天路显彰化源大天氏云一大之物目天【名目作天非天者也物也○案作字原本误作非今从范本】一块之物目地一炁之【蔀也】名混沌【一混一炁一大俱物不知何物以名目为之圣人言先天也物先者也地者下物后也】一气分万防【□也万性之物分觉其形体也】是上圣凿破虚无断气为二縁物成三天地之道不□【□者息絶】黄帝曰观上古圣驱駧元化【駧动也急也不住也】劈棤万业【音不息】徒得为懋训究体译【训认识也】元肇颐浚澳作沐悬心轮薄不息以启三光上飞籥风雨下防【突字】渀河沱【圣人轮薄智惠颐大道理开三光明上跃风雨下防渀河沱之者江名若上下不止息也】得元气澄隂阳正易大行万彚生【上四事圣人得源和缉劈棤驱駧不有烦扰四理天下万彚易于世为事防变易不定能成万彚者】上古变文为字变气为易画卦为象象成设位【庖氏画卦变文为卦字也古体与今不同朴淳散成气气实成物物成性定理之然】
　　古文八卦【案此标题四字原本误脱今据范本补入】
　　古文天字今为乾卦重圣人重三而成立位得上下人伦王道备矣亦川字覆万物
　　古□地字軵于干古圣人以为坤卦此文本于坤凿度录后人益之对干位也
　　古风字今巽卦风散万物天地气脉不通由风行之逐形入也【案范本入下无也字】风无所不入
　　古山字外阳内隂圣人以山含元气积阳之气成石可感天雨降石润然山泽通元气
　　古坎字水情内刚外柔性下不上恒附于气也大理在天潢篇
　　古火字为离内弱外刚外威内暗性上不下圣人知炎光不入于地
　　古雷字今为震动雷之声形能鼓万物息者起之闭者启之
　　古泽之今之兑兑泽万物不有拒上虚下实理之泽万物象断流曰泽
　　昔者庖犠圣人见万象弗分卦象位尠益之以三倍得内有形而外有物内为体外为事八八推荡运造纵横求索觅源寻颐究性而然后成
　　大象八
　　天干地坤日离月坎风巽雷震山艮泽兑【八象备万象生万象万形有形之物为象】
　　立乾坤巽艮四门
　　干为天门圣人画干为天门万灵朝防众生成其势髙逺重三三而九九为阳徳之数亦为天徳天徳兼坤数之成也成而后有九万形经曰天门辟元气易始于干也
　　坤为人门【此合在坤度下文今对干文上先说】画坤为人门万物蠢然俱受防育象以凖此坤能徳厚迷逺含和万灵资育人伦人之法用万门起于地利故曰人门其徳广厚迷体无首故名无疆数生而六六者纯隂懐刚杀徳配在天坤形无徳下从其上故曰顺承者也
　　巽为风门亦为地户圣人曰乾坤成气风行天地运动由风气成也上阳下隂顺体入也能入万物成万物扶天地生散万物风以性者圣人居天地之间性禀隂阳之道风为性体因风正圣人性焉万形经曰二阳一隂无形道也风之发泄由地出处故曰地户户者牖户通天地之元气天地不通万物不蕃【案通字原本误作道今从范本】艮为鬼防门上圣曰一阳二隂物之生于防昧气之起于幽蔽地形经曰山者艮也地土之余积阳成体石亦通气万灵所止起于防门言鬼其归也众物归于艮艮者止也止宿诸物大齐而出出后至于吕申艮静如防暗不显其路故曰鬼门【案如字范本作而古字如而相通今仍从原本】
　　庖牺氏画四象立四隅以定羣物发生门而后立四正四正者定气一日月出没二隂阳交争三天地徳正四【已上四正八象中四正于气也正天地不差忒定三万六千五百二十五分秒出没者昬明一万一千一百一十一交争一万八千一百六十二分秒徳正四象气满】
　　立坎离震兑四正
　　月坎也水魄圣人画之二隂一阳内刚外弱坎者水天地脉周流无息坎不平月水满而圆水倾而坎之缺也月者阙水道圣人究得源脉浰渉沦涟上下无息在上曰汉在下曰脉潮为浍随气曰濡隂阳礴礉为雨也月隂精水为天地信顺气而潮潮者水气来往行险而不失其信者也【案险字原本误作隂今从范本】
　　日离火宫正中而明二阳一隂虚内实外明天地之目万形经曰太阳顺四方之气古圣曰烛龙行东时肃清行西时防行南时大行北时严杀顺太阳实元暖熯万物形以鸟离烛龙四方万物向明承惠煦徳实而迟重圣人则象月即轻疾日则凝重【案则范本亦作即】天地之理然也
　　雷木震日月出入门日出震月入于震震为四正徳形皷万物不息圣人画二隂一阳不见其体假自然之气顺风而行成势作烈尽时而息天气不和震能飜息万物不长震能鼓养万形经曰雷天地之性情也情性之理自然万形经论【案此四字疑衍文】
　　泽金水兑【案金水二字原本误作注文今从范本】日月往来门月出泽日入于泽四正之体气正元体圣人画之二阳一隂重上虚下实万物燥泽可及天地怒泽能悦万形恶泽能美应天顺人承顺天者不违拒应人者泽滋万业以帝王法之故曰泽润天地之和气然也
　　圣人索象画卦
　　配身【一】取象【二】裁形【三】取物【四】法天地宜【五】分上下属
　　配身
　　干为头首坤为胃腹兑口离目艮手震足
　　取象法用
　　养身法颐　匹配法咸　造器设益　聚民以萃裁形变文【古有四文今象变有三文后圣演陈六文今又八文以滋醇散不真朴散成气者也】
　　顺天文为贲【象文互杂】设人文夬【书简符图】参鸟文离【五色文章○案此句原本误作服牛马随今从范本范本离字作杂亦误今并改正】象兽文革【五色文章○案此注复出当有一误】
　　取物制度
　　亲疎噬嗑【间隔】御难设豫【防备预知】服牛马随【今畜随人用】物败以剥【物老剥尽】
　　法天地宜【圣人逺取仰观天象以法其形画卦又颐地道之宜也动植也】
　　鼎象以器【神器国】苑阁法观【壮观宫庸】天市噬嗑【帛度防肆】文昌六局夬【六苑六借局】羽林法师【营壁屯伏】法渐地利【地有渐次生万业】室法家人【室家内理】法定主屯【建王立侯】
　　分上下属【案圣人索卦画象条有分上下属之目此四字当如上例别为题旧本范本与上下文连写并误今据文改正】
　　圣人画卦制度则象取物配形合天地之宜索三女三男六十四象以上下分之阳三【三十卦象阳用○案此句原本误作三十四属阳用今从范本】隂四【三十四属隂用】法上下分位【已上六象圣人始定】
　　圣人设卦以用蓍【蓍者菥灵草萧蒿之类也与天地氤氲气齐生若不是灵蓍不应天地大数藂生至四十九茎者是应天法也】生圣人度以虚实英草与天齐休万形经曰蓍生地于殷【殷中上也】凋殒一千嵗一百嵗方生四十九茎足承天地数五百嵗形渐干实七百嵗无枝叶也九百嵗色紫如鐡色一千嵗上有紫气下有灵龙神伏于下轩辕本经曰紫蓍之下五龙十朋伏隐天生灵防圣人采之而用四十九运天地之数万源由也【案自圣人设卦以下当别为一节旧本范本俱与上文相属误】
　　象成数生
　　易起无从无入有有理若形形及于变而象象而后数易名有四义本日月相衘【日往月来古日下有月为易】又易者【生万物不难故易凖天地也】又易【变易不定轮转交易隂阳是为交易隂交于阳阳交于隂周圆反复若圜不息圣人之道唯易无穷神智通防昧】易定【不更改天地名君臣位父子上下宜】苍牙灵昌有成孔演明经【苍牙有熊氏庖牺得易源入万业作用迩后昌成昌成者滋蔓昌溢孔甚其引明经纬大行于后世以后代人苍牙庖氏作易文王昌成繇辞孔子演行未知何据】圣人凿开虚无畎流大道万彚滋溢隂阳成数
　　天数
　　一【一者无也】九【用之为九】二十五【数成为用尽二十五】三万九千七百五十五【太极之数羣物由此大数】
　　地数
　　二【二者有偶也】六【定性】三十【乗上五满】八万六千四百二十【地极之大数物满由此】
　　卦数【六】
　　三千八百四【案八字范本作六】又位大二十二万八千二十四卦数【圣人通变尽万物之理性吉凶古无吉字有损益以卦生之】
　　爻数【六】
　　三百八十四通二万二千八百二十四【圣人设卦为人爻为事卦为物爻为始终】
　　衍天地合和数【古无衍字只云天地合数内变万象】
　　天地合一二得三合九六【十三十二余一】合二十五及三十【得五十五天地之数五十五】
　　干筞二百一十六
　　一筞三十六　筞满六千九百一十二
　　坤筞一百四十四【坤不能干纯太阳】
　　一筞二十四　筞满四千六百八
　　八筞
　　万一千五百二十【古人合筞同万物春生夏长秋裒冬藏四时也各配四方】
　　日力月力【力其八卦生之气力黄帝四分亦不尽法起于太古摄提之前八逐方九千一百十四月七日一迟一速二十八日周余二十五分】
　　日八百四千八万八千九百七十六分【秒七千五百六十五】月一千五百八十七万九千八百八十四十小分【五千六十七微毋秒九十三不尽末】
　　八象大尽数
　　二百二十八万二千四百【尽】九百八十七分【小秒七十九分微】
　　生天数
　　天本一而立一为数源地配生六成天地之数合而成【水】性天三地八【木】天七地二【火】天五地十【土】天九地四【金】
　　运五行先水次木生火次土及金木仁火礼土信水智金义又万名经曰水土兼智信木火兼仁惠五事天性训成人伦
　　天地合筞数五十五【在前说】
　　所用法古四十九六而不用驱之六虚【数本生之数所用六虚上下四方各配之一】
　　蓍【揲蓍法在蓍成经】
　　四营十八筞多少兼云而成其位天造圣智垂训神谋及尔子孙教授不坠者焉
　　古文略
　　□【古天】□【古地】防【度】籀【纣】□【突】□【隂】□【阳】□【息】□【参去】軵【辅】尌【立】□【燥】
　　防释二十九卦数例【其间有数无数假象假物】
　　屯【六二】十年乃字【何不以七年与五年】需【上六】三人【三阳】讼【九二】户三百【不言二百一百象中有数】三裭【同音】师【九二】三锡【何不言九锡】比【九五】三驱【何不言二驱与五驱】同人【九三】三嵗髙陵【何不二年五六年何以三嵗】蛊【繇辞】三日甲【何不二日五日】临八月【阳尽】复【繇辞】七日【何不五日来复】又【上六】十年【何不九年】剥【九月阳尽】頥【六三】十年【何不三年】坎【六四】簋二【上六】三嵗【案此下有脱文】晋【繇辞】三接【以柔进授何不五接终日】明夷【繇辞】三日不食【何不言五日二日不食】睽【繇辞】二女【长女少女】一车【何不言三车】解【九二】三狐【何不二狐何以三狐】损【繇辞】二簋【何不用三】三人【少与多】一人【圣人淳一】十朋【何不以八朋七朋】益【六二】十朋【数尽大损益道皆反】夬【繇辞】五刚【五阳】萃【初六】一握【黙言一握近逺意】困【初六】三嵗【何不二嵗五嵗】革【九三】三就【二就又何如】震【六二】遂七日【何不八日三日何不言五日得】渐【九年】三嵗【何不五嵗】丰【上六】三嵗【何不二嵗】旅【六五】一矢【小】巽【九五】三日【何不言五日】三品【何不五品七品】既济【九三】三年未济【九四】三年【何不一年二年○案此节原文讹脱特甚今悉据范本改正】





　　钦定四库全书
　　乾坤凿度卷下
　　坤凿度
　　庖牺氏先文
　　公孙轩辕氏演籀
　　苍颉修为下文
　　坤凿度者太古变干之后次凿坤度圣人法象知元气隤委【隤者浊委隤而不能上也】固甲作捍颢【浩字老物有甲坚固气老捍御太颢也凡捍怯拒上天也○案几捍句有误】孕灵坤□【古地字也坤者非地之名是地之作用以象地坤元万物之孕灵皆从神化者也】圣人断元偶然成地【圣者有巢之先不知何氏断元偶者疋偶成天之功力者也】积土形不骞太极有地极成人极灵【古无人字后作物为人长塞之三材圣人知有三极而立两两道天道地道也】如履薄厚如资长极【万形经曰圣人知地道薄与天有锐更洪物资长也炉灰经曰灰者死土以天元气练十周十周者一千嵗却为正神之土其味犹辛上圣以灰资地填圆塞化是也灰可以资大土令地不锐薄圣人之大道土重厚物生甘土薄物辛酸甘土生产物秀而英实而已又天味辛地味甘理之然也地土滋下不苦以天者伇气辛苦不息每一日行一度以假风轮扶之一度三千九百二十五里歩○案洪物范注作法物资地范注作资土】天有太极地有太壃【天极髙逺地极迷逺】黄帝曰天地宜尽阖【音閤】地道距水澈【天地尽有閤澈之所圣人不能测度地道以水尽为澈澈者水穷也】女娲断定足其隤一址【其和气散隤址不及以天气清轻自然逐一隤育羣物址不能上也○案逐字原本误作浊今从范本】坤母运轴【注女娲氏地母经云女娲姓风名娲又曰逾西华黒水有孕女娲有神断地足立极练五色气气者石也补天门缺号曰女皇氏有灵通万物决积水巨海也成八山封物号地宜可食道人神运轴腾天元气令物生生相续新新不停十三代子孙法焉运轴蕃息也矣】而后大央氏百庭氏大元氏立坤元成万物度推其理释译坤性生育百灵效法之道矣【古无之也矣字后贤益之也三氏续娲皇化万物也】
　　坤元十性
　　坤为人门【以坤之万物门户已在上文说元定为人门】
　　坤徳厚【薄不载羣物重厚可以匹天迷逺可以尽极坤厚者能载积气积气者山石圣神不能穷其性也】
　　坤有势【土徳生而顺其性有冈阜崎壑之势天髙西北势上地势下东南斯也有理出万形经说】坤多利【隂极则杀隂和则利利者土地滋泽隂杀利者物极则土侵杀利柔极刚长先霜及水先柔后刑隂中有杀秋义杀也】
　　坤元有信【生物倍出故曰有信元有信也已在上文说之】
　　易平坤道平易【盈是反北荒平易万里连均夫海者三分万形经曰坎北方无海平易北荒迷逺也】
　　坤有大筞【已在上文爻数也】
　　坤纯隂正【万形经曰不正自咎正顺则正性存上大道曰上髙则崩自咎也】
　　坤法为人腹【能藏大小荒秽孕含好恶法为人腹事末源藏包之也○案此注末字疑作本】坤道有闭【闭塞源脉性不发泄万物不化名之括包坤闭之时物不植圣贤不产大林不立大道将败名曰道匿】
　　希夷名曰元有徳十其形名八
　　坤有八色【圣人立坤元索八坤位好恶产物恐伤元气均之八色之理万形经曰色由体性貌色】
　　东下西上北黒南轻中殷甘滋厥土厚肌【音肥实也】东醎西淡南汚北荒【南土轻浮中土甘甜下土汚泽东卤恶西淡土味辛赤北黒北荒多坚实也坤迍薄产万物衰少不成厚有大永之林少者劣也○案注文赤北黒三字疑有脱误】
　　坤属【其体类有九元气裁坤之时分之有九事有性有化有属此女皇帝娲氏为文具载】
　　一离火　二巽风　三兊金
　　火为坤母巽为离父金乃坤孙以坤为圣人则之象也【属党】
　　坤性体【性与体殊前论性有十后说体有三】
　　一刑杀　二黙塞　三沉厚
　　一刑者隂体好杀刑罚如此黙者充静充塞不动沉者势不自举体沉也
　　坤有变化
　　一虚二简顺三洁凝【体包万物能通其气虚虚也简不违万物易承顺于干顺也反体塞而洁凝固重也反战凝变理八卦也】
　　庖牺氏画坤卦有四象变理和荡为美凌荡为恶杂配不和徳匹成正互体反交形体不同【画卦之始诸同効之】
　　一惠位【惠训顺也】
　　正【八卦错推顺吉逆凶古无吉凶字有损益字不同正体亦圣人恶之变只如此至变也】
　　坤来山附地兼山谦【圣人曰西南得朋东北防朋乃终得正谦道不进也升位可譲徳无违众名曰谦此变理惠正也】
　　二复反本
　　天地否【其物不通化源塞天地羣物俱蔽厄】地天泰【天地交万彚和勑圣天元顺物更通复泰道也】
　　三荡配
　　火下有地晋【圣人曰明而顺曰新其徳通进而有亨顺荡也古无亨字】
　　地下有火明夷【反体凌荡圣人不愈】
　　四凌配
　　山存地剥【落下也剥道圣人凌犯相推荡象若不和万物不为美也形若不正万业必为崎斜乾坤将尽蹇剥而行大崔嵬之斁也】
　　八卦坤道圣人释动植之源
　　制灵经曰天有九道【天有九道日月恒经厯之道也】坤有四道【冥象化气成】易有二道【吉凶】坤四运者上运
　　运道【圣人若干之初又不显隐黙也坤之初道运塞源同干初也】
　　上运物性包蔽不显其源出处不知潜隠罔差忒【石含璞若木含榴榴者瘿之类】
　　象道
　　制灵经曰假恐训至也古文无解生曰象又假生曰寓化象物邪象正体元【含灵孕曰天造羣物地成大象万物立由象圣人设象象而自立物因象有象自物生若植石玊出舒鱼龙出匠蓏味窒植蓏望甘窒若不可食由象化】
　　气化元
　　老氏曰坤气不和物出不遂气滞终沮气满终气化不永坤之元体存气化存存【存气在也】元气【贤与圣元气不斁产之愚决痴元气不毁愚之斁训败恶毁训及也】
　　物成坤化
　　坤道成【以元气不侵害万物自彰有害生不时育不和圣人之理亦如此也万形经曰虚木受元体可满千嵗体者气也凡有夀永长之气因天地氤氲之元鹑入体与天不朽】坤大軵【軵者辅也】上发乃应【干先而后坤不敢事物物先辅賛于干上发乃应也】庖氏曰坤軵于干顺亨贞【亨贞字古本无今书之不知何氏述也先有行成字行成者亨贞也】軵依干而行干一索而男坤一索而女依干行道干为龙纯颢气气若龙【干类为长也兽介之长为尊百甲軵之于龙大軵也】坤为马【圣以类为马马者顺行坤亦有龙太元曰土龙在坤不敢争类马思顺体唯坤顺之圣人知有上徳要下而奉故显尊也坤之卑顺軵干不敢为龙故称马軵依之理也】
　　干为父坤为母皆軵顺天道不可违化【父资母育圣人法焉】干君坤臣【从王事不敢违无成有终君唱臣和上术下法圣人画卦始有纪纲唯淳徳化以行于君臣父子夫妇定矣】干称徳三坤以奉六故成干九【君尊臣卑下以职上圣人以索先乃成之而奉六后也已载于上经文】干二十五【是坤乗之】坤軵三十【天一地二天三地四天五地六天七地八天九地十者得軵配者在上文说之矣】干位爻六坤承奉六【得三十六筞地乘天道万源行也不终违拒制灵经曰六有依通之理也】右干覆坤乾元三含两坤干大筞【二百一十六】含坤小筞【一百四十四无取对上】大含小下軵上圣人裁以天地膊軵而养万元正其道
　　圣人象卦
　　庖犠氏曰【上文画卦下文象卦以形象比而设其像似也】上山増艮【艮住止坤余成山势】定风尌信【圣人尌立卦也卦信风以能相应万形经曰风者天地之大信】立雷作威【雷以振惧威】水火成济【二性成壊皆由此行圣人以济用羣品】
　　圣人法物【法物者事之本也】
　　争而后讼【契不先决后讼】和而后解【两明】不通而否【万物与事不通决有塞舍之否也】大通而泰【物通而行必泰】乖而后暌【物乖谴离】无懐氏曰上圣頥天以尽象頥物以尽源頥事以尽情而后天平地成万穴効灵五物防行三天不乱圣与造逰理俾运易动而敷运化诸府【圣人庖氏大造元体情逰运究天地平成之理明万业当物之行训行也易敷散于三天气潜通于五物物者事也乱治也治行劈防令万彚不挠苍生効化物尚有处况于大业帝王人伦三天两地已前说】乾坤在道日月相将【乾坤获正道见用在训存存正之道大用日与月相将合而又离不离乾坤者也】天地与训永常【天地恒存存】日月与明【天地得日月恒久明辉日月得天地恒行明圣人理法亦然】虽未尽大道各尠彰洎性【洎及也天生太大之道易起太大之先易与天地为用何以先而又用万形经曰天地者体也易者体中情性在体中而出入是天地者物易也事也物有事必用若卦为人爻为事若天为易可以化事也比若天为卦爻为易也自然物理也】明柢【训本】示元苍生息元【知本之元唯圣人乎苍生頼有思元造之本生成者也苍生是天地之本无苍生天柢不成】大化行天地也【庖氏圣人知立大法截凿二度出化本生生者与之立成者与之实各令不失守天之大化可名易行变变而通通而天地大和万彚澄隂阳灵圣贤于间天地大化行矣】
　　庖氏着干凿度上下文【庖氏建治于宛墟今宋国陈留县有八卦台运蓍图日月神朝记绨韦冠服天一太一册在】
　　娲皇氏地灵母经【古母字女邉以子附近今不同娲皇女帝生黒水西华有神智断地足立极炼石补阙窒天今见积元气石穴以六沉沙断足有日精火具有干六龙台有隂阳见古钩字万形经曰天地失序必有沮泄娲皇用隂阳钩治之也据今后圣有钩命决娲氏一十五代法其王道礼乐物器依庖氏处九州九州者庖氏定九土也○案以见为古钩字似有误】
　　炎帝皇帝有易灵纬【神农氏建治于鲁今泰山东曲阜县也县有教农疗疗者茒□益上圣门物器用缶盎□等师法古易为考灵纬象太古有籀文元化不足大法谆言而益饰大象休徴法度已训尔子孙改女皇之太乐吹天地槖籥鼔益有四声有五法有二今乐台在鲁教农台在顿者也○案此注文义难通当有讹脱处】
　　公孙氏【公孙老孙氏名轩辕爻法改籀理文作契典坟八册九简十牍咸易变大道之理法一依上大庖氏之制也作易八坟文释八卦之理性体元义増之一如上法遭之阳九百六不沉于泉天降圣文万代不冺后附之】
　　周易【文王姬昌之修明修作之始也圣教多难唯圣与贤知之于太古垂训至孙公之后大百六数终遇雨大浩又失其化教源至髙辛代阳九数值火又焚之于后少求于嵩岗得河图内有易法而重修再降大圣易大行又距禹代汤禹洪水浩浩襄陵汨没五行易又防元而于泰穴得洛书内有太易易之源流大易既行者今之连山归藏之名縁而得之古秘斯书何贤知之而距于周王昌中圣而又修源范軏不坠门例恒存此乾坤二凿度上下文恐是序乾坤之元体与易大行者也若失易得此二度再与起之兴也若失度易无以举之也】
　　孔子附仲尼鲁人生不知易本偶筮其命得旅请益于商瞿氏曰子有圣智而无位孔子泣而曰天也命也鳯鸟不来河无图至呜呼天命之也叹讫而后息志停读礼止【住也】史削【不作】五十究易作十翼明也明易防教若曰终日而作思之于古圣頥师于姬昌法旦【旦者周公立易简而文】作九问十恶七正八叹上下系辞大道大数大法大义易书中为通圣之问明者以为圣贤矣【若明易元圣人也】孔子曰吾以观之曰仁者见为仁防之文智者见为智防之问圣者见为通神之文仁者见之为之仁智者见之为之智随仁智也
　　汉代举【后汉王鳯举曰不读易经者不得登朝须道徳二经与宰相剥勑批魏亦如此至唐虞世南举曰不读易不可为宰相】
　　举先易而后依孔子　附于后是代代书之后人书之不得为先文也





