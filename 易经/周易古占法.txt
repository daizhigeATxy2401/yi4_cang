　　钦定四库全书　　　　经部一
　　周易古占法　　　　　易
　　周易章句外编
　　提要
　　【臣】等谨案周易古占法一卷周易章句外编一卷宋程逈撰逈字可久初家宁陵之沙随后徙余姚受经于嘉兴闻人茂徳严陵喻樗隆兴元年举进士官徳兴县丞事迹具宋史儒林传此书世无刋本凡蔵书家所传冩者均作二卷前卷题曰周易古占法上凡十一篇后卷杂论易説及记古今占騐题曰周易古占法下又题曰周易章句外编中有一条云逈作周易古占法其序引云云显非占法之下卷矣考宋史艺文志载逈古易占法周易外编二书均止一卷然则止前卷十篇者为周易古占法其后卷自为周易章句外编后人误合为一书因妄标卷上卷下字耳然陈振孙书録解题以逈周易下曰程逈可久撰其论占法杂记占事尤详则通为一编自宋已然传写淆乱固亦有由矣其説本邵子加一倍法据系辞説卦明其义用逆数以尚占知来大防备见于自序后朱子作启蒙多用其例呉澄谓逈于朱子为丈人行朱子以师礼事之云乾隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀





　　钦定四库全书
　　周易古占法
　　宋　程迥　撰
　　回尝闻邵康节以易数示吾家伯淳伯淳曰此加一倍法也其说不详见于世今本之系辞说卦发明倍法用逆数以尚占知来以补先儒之阙庶防象数之学可与士夫共之不爲防纬瞽史所惑于圣人之经不爲无助也昔陆绩读宋氏太曰太大义在揲蓍而仲子失其指归虽得文间义说大体乖矣迥亦以是论易绍兴三十年夏五月沙随程迥题
　　太极第一
　　太极者乾坤未列无象可见大衍未分无数可数其理谓之道其物谓之神庄子谓道在太极之先而不爲高者非也太极与道不可以差殊观也是故道之超乎象数则为太极行乎象数则为乾坤一出一入皆道也虽然以时论之不必求诸天地开辟之先今一昼夜阳生于子阴生于午盖有不于阴阳而生阴阳者也太极者大中也非若日之中而有昃国之中而有外位之中而有上下太极无方无体其所谓中者因阴阳于一偏而后见也先儒谓天地未分元气混而为一老子谓道生一是也故说者谓太极已见气也非无也胡不以在物者验之乎当干未资始恶可谓之有气未丽天一恶可谓之有一故一物具天地之理明乎此则可以探易之原矣
　　两仪第二
　　
　　
　　两仪者乾坤之初画也大衍三变而得之者也尔雅曰仪匹也言阴阳之相匹也自太极而生两仪两仪生四象四象生八卦因而重之为六十四其丽于数者皆递升而倍之则两仪为乾坤之初画可知矣刘牧以一二三四爲两仪既两矣而四之可乎先儒以天地爲两仪或谓天地爲乾坤之四所生八卦之二尔盖不知两仪爲乾坤之初画八卦爲乾坤三画之相变故也
　　四象第三
　　□
　　□
　　□
　　□
　　四者乾坤初与二相错而成也大衍六变而得之者也所以配阴阳老少之分也刘牧以九六七八爲四夫物生而后有象象而后有滋滋而后有数谓之九六七八矣即数也非也先儒以金木水火爲四象夫见乃谓之象形乃谓之是四者既有定形甞以配干巽坎离矣即器也非象也或以神物变化垂图书爲四象然上与两仪下与八卦不相连属故曰四象者乾坤初与二相错而成也
　　八卦第四
　　八卦者乾坤初二三相错而成也大衍九变而得之者也既巳小成则三才之理备矣配之以八物位之以八方所以通神明之德万物之情者具矣
　　重卦第五
　　阴阳之运极六月而反此八卦不得不重也今每卦之下曰某下某上是三画之卦相配而六也然丽于数者亦递升而倍故以两仪乘八卦至四则其别一十有六此大衍十有二变得之以四象乘八卦至五则其别三十有二此大衍十有五变得之以八卦乘八卦至上则其别六十有四此大衍十有八变而成卦也
　　变卦第六
　　六画既成六十四卦既具若夫极数之占则有变卦存焉其列六十四卦以两仪乘之其别一百二十八其二以四象乘之其别二百五十六其三以八卦乘之其别五百一十二其四列内卦之数复以两仪乘之其别一千二十四其五复以四象乘之其别二千四十八其上复以八卦乘之其别四千九十六故朱震曰周易以变者占一卦变六十四卦六十四卦变四千九十有六此皆出于加一倍法也【四千九十六变之中六爻不变与六爻皆变者其别各六十有四一爻变与五爻变者其别各三百八十有四二爻变与四爻变者其别各九百有六十三爻变者其别一千二百有八十】
　　占例第七
　　六爻不变以卦占内卦爲贞外卦爲悔
　　春秋左氏传昭七年孔成子筮立卫元遇屯曰利建侯僖十五年秦伯伐晋卜徒父筮之遇蛊曰贞风也其悔山也者是也
　　一爻变以变爻占
　　闵元年毕万筮仕遇屯之比初九变也蔡墨论干曰其同人九二变也僖二十五年晋侯将纳王遇大有之睽九三变也庄二十二年周史筮陈敬仲遇观之否六四变也昭十二年南蒯之筮遇坤之比六五变也僖十五年晋献公筮嫁伯姬遇归妹之睽上六变也他仿此
　　二爻三爻四爻变以本卦爲贞之卦爲悔
　　国语重耳筮尚得晋国遇贞屯悔豫皆八盖初与四五凡三爻变也初与五用九变四用六变其数不纯其不变者二三上在屯爲八在豫亦八故举其纯者而言皆八也下章详出
　　五爻变以不变爻占
　　襄九年穆姜始往东宫筮之遇艮之八史曰是谓艮之随盖五爻皆变唯八二不变也刘禹锡谓变者五定者一宜从少占是也然谓八非变爻不曰有所之史谓艮之随爲茍悦于姜者非也盖他爻变故之随惟之随然后见八二之不变也杜征南引连山归藏以七八占其失逺矣
　　六爻变以乾坤二用爲例此占法之大畧也若神而明之则存乎其人
　　昭二十九年蔡墨对魏献子曰在干之坤曰见羣龙无首吉此六爻皆变也
　　占说第八
　　重耳筮尚得晋国遇贞屯悔豫皆曰利建侯屯初九无位而得民重耳在外之象九五虽非失位而所承所应者皆向初九惠怀无亲之象至豫则九四爲众阴所宗无有分其应者震爲诸侯坤爲国土重耳得国之象利行师一战而霸之象九四总众阴以安土如簪之总髪以庄首重耳率诸侯以尊周室之象【或谓古冠服无簪按盐铁论曰神禹治水遗簪不顾即弁服之笄是也】
　　穆姜比于叔孙侨如欲废成公侨如败迁穆姜于东宫筮之遇艮之八史曰是谓艮之随其辞曰艮其腓不拯其随其心不快腓附下体六二随九三当艮止之时上下不相与不见拯者也艮之随亦随之艮其辞曰系小子失丈夫应九五顺也宜应而失乘初九逆也宜失而系且诸爻皆动以明八二之不动不可出矣
　　闵元年初毕万筮仕遇屯之比辛廖占之曰吉屯固比入吉孰大焉昭七年孔成子筮立卫絷遇屯之比史朝曰嗣吉何建建非嗣也孟将不列于宗其筮同而占异者事不同故也非忠信之事遇黄裳元吉反以爲凶则占法大槩可知已矣
　　孔子筮易遇贲愀然色不平贞离文明柔中而当位其君位止而不应此圣人道不行于当世之象
　　孙权闻闗侯败使虞翻筮之遇节之临占曰不出二日断头节自泰卦中来干爲首九三之五凡迁二位故有是象
　　纬书有以世应占者以八纯卦自初变爲某宫一世卦以至于五其上爻不变复变第四爻爲逰魂其后举内卦三爻同爲一变爲归魂是故卦变八卦其不相通者五十有六按易经六爻皆九六用变今乃上爻不变五既变而不复自四而下所复不同体天地之撰配四时之变通者如是乎以其爲数不密故不得不用六神以配时日由是与辞象乖矣陆德明引此以附易音辨刘禹锡解贞屯悔豫之说非也若纳甲卦气之皆出纬书不能合于正经今不取
　　连山归藏宜与周易数同而其辞异先儒谓周易以变者占非也连山归藏以不变者占亦非也古之筮者兼用三易之法卫元之筮遇屯曰利建侯是周易或以不变者占也季友之筮遇大有之干曰同复于父敬如君所此固二易辞也既之干则用变矣是连山归藏或以变者占也
　　大衍初揲扐一二三者爲少扐四者爲多是少者三而多者一也或以钱寓多少之数虽适平而非阳饶阴乏之义
　　竒数有一有二有三有四策数有六有七有八有九而五与十不用故成易者无非四营也
　　或曰九变六六变九非也九当变八六当变七何以言之国语董因爲晋文公筮遇泰之八谓初二三以九变八而四五上不变爲八故曰泰之八也唐人张辕作周易啓元曰老阳变成少阴老阴变成少阳盖与此合八衍卦数七衍蓍数九六不极其衍故挥而爲爻贞者静而正悔者动而过动乎外岂皆有悔哉曰有戒惧之义焉
　　大舜志定谋同然后用筮扬雄曰不以其占不如不筮王通曰骤而语易则玩神其旨一也
　　一卦变六十四卦一爻变六十四爻谓如干初变姤则自二至上亦变姤之九不待本爻变而后谓之变也二篇之中其变二万四千五百七十六【谓六爻各四千九十有六】天地数衍爻数一不用二衍三四衍十六五衍二十五六衍三十六七衍四十九八衍六十四九衍八十一十衍百以上积爲三百八十四爻
　　揲蓍详说第九
　　蓍四十九分于两手挂一于左之小指以左手之半四揲之归其竒于扐扐指间也复以右手之半四揲之再扐是爲十有八变之一初揲之扐不五则九第二第三揲之扐不四则八八九爲多四五爲少三少得老阳之数九三多得老阴之数六两多一少得少阳之数七两少一多得少阴之数八皆取过揲之防而四之也第一揲左手余一或余二或余三则并挂一与别手者共为五是少也左手余四则并挂与别手者共爲九是多也【惟挂一然后得九】
　　第二揲取第一揲所余之数或四十四或四十复分二挂一揲之以四归竒于扐又再扐以求之左手者余一或余二则并挂一与别手者共为四是少也余三或余四则并挂一与别手者共爲八是多也【或第二第三变不挂一于文则非再扐而后挂之义于数则老阳之变二十七老阴一少阳九少阴二十七于十有八变之间多不得老阴盖不通也】
　　第三揲取第二揲所余之数或四十或三十六或三十二如第二揲求之左手得一二为少三四为多是故三少之余其防三十有六故四之而得九谓挂与扐者十有三也三多之余其防二十有四故四之而得六谓挂与扐者二十有五也两多一少之余其防二十有八故四之而得七谓挂与扐者二十有一也两少一多之余其防三十有二故四之而得八谓挂与扐者十有七也以上三变然后一画立其三变之间其别六十有四老阳十二老阴四少阳二十少阴二十八是故以四营之而得一三五七之数皆天数也蓍得天数故能圆而神卦得地数曰两仪曰四象曰六爻曰八卦故能方以智今详推变数为之图只防左手扐数其挂与右手即此可推皆自下而之中自中而之上以效爻画云三少为老阳者十二谓四营得天三之数积其数一百八其防四百三十有二

　　三多为老阴者四谓四营之得天一之数积其数二十有四其策九十有六

　　两多一少为少阳者二十谓四营之得天五之数积其数一百四十其策五百六十


　　两少一多爲少阴者二十有八谓四营之得天七之数积其数二百二十四其防八百九十有六



　　右阴阳各九百九十二防合爲一千九百八十有四防是爲一爻之变数总六爻之变得万有一千九百四防内爻位当三百八十四二篇之防当万有一千五百二十位数也者合九六而一之也防数也者离九六而分之而又四营之也太始于十八终于五十四并始终七十二爲一曰与此义同
　　一卦变六十四卦图第十
　　干【余卦仿此】
　　一爻变者六二爻变者十五三爻变者二十四爻变者十五五爻变者六六爻变者一姤　　遯　　否　　观　　剥　　坤
　　同人　讼　　渐　　晋　　比
　　履　　巽　　旅　　萃　　豫
　　小畜　鼎　　咸　　艮　　谦
　　大有　大过　涣　　蹇　　师
　　夬　　无妄　未济　小过　复
　　家人　困　　蒙
　　离　　益　　坎
　　革　　噬嗑　屯
　　大畜　随　　颐
　　中孚　蛊　　解
　　睽　　贲　　震
　　兑　　损　　升
　　需　　井　　明夷
　　大壮　既济　临
　　节
　　恒
　　丰
　　归妹
　　泰
　　天地生成数配律吕图第十一
　　天一【子　　十一月生水　黄钟】宫　地二【未　　六月生火　林钟】　徴天三【寅　　正月生木　太蔟】　商　地四【酉　　八月生金　南吕】　羽天五【辰　　三月生土　姑洗】　角　地六【亥　　十月成水　应钟】　宫天七【午　　五月成火　防宾】　徴　地八【丑　　十二月成木　大吕】商天九【申　　七月成金　夷则】　羽　地十【卯　　二月成土　夹钟】　角右各以所王之方而生五行而土王于辰其成数皆在生数之后以其周流于十二辰也自天一至地十顺序生之则与律吕上生下生之说相符而虚无射仲吕爲畸数故十二律能生六十
　　今以五声十二律旋相爲宫考之黄钟爲宫下生林钟徴又上生太蔟商又下生南吕羽又上生姑洗角此天一至天五数也林钟爲宫上生太蔟徴又下生南吕商又上生姑洗羽又下生应钟角此地六至地十数也故二均独无无射仲吕之声以十二律各五声考之无射自爲宫爲夷则之商防宾之角夹钟之徴大吕之羽仲吕自爲宫爲夹钟之商大吕之角无射之徴夷则之羽故二均竟无黄钟林钟之声故曰无射仲吕爲畸数也









　　图之说曰天形如鸡子地居天之中之半其势西北髙东南下干天也干之三画位乎上坤地也坤之三画位乎下三也者三才之象也然天有十二次阴阳极六月而反故重干之三画于东南方重坤之三画于西北方然后干初九位乎寅伏于地下经曰阳气潜藏是也处艮之位前万物成终始是也九二见于地上见龙在田是也九三春时已成而阳方上行与时偕行是也九四革春而爲夏乾道乃革是也九五位【缺】之中飞龙在天是也上九夏时已成而阳已极矣与时偕极是也坤之初六配孟秋之月阴始凝是也六二应地上而当正秋之时地道光是也六三一阳犹存而伏于地下含章是也六四纯阴用事天地闭是也六五处中居下黄裳是也阳生于阴中文在中是也上六阳将位乎内阴巳极于外龙战于野是也是故二五中爻位四方之中矣虽然阳生于子故坎位焉阴生于午故离位焉阴阳歴三月而后位以其被于万物也孔子曰我欲观夏道是故之杞吾得夏时焉此连山所以首艮也又曰我欲观商道是故之宋吾得坤干焉此归藏所以首坤也今干在艮位坤初在坤位三易无异致也夫明夷之谦初九变也左氏载卜楚丘之言以爲旦之日古人以寅配初其来尚矣医家难经爲百刻图一岁阴阳升降防于立春一曰阴阳昏晓会于艮时此说与易合旧说不同者不暇辨也或难之曰复卦以初九爲主大象何以称至日曰冬至乃先王朔巡狩之时是日闭闗无是理也王曰元后诸侯曰羣后后通诸侯言侯无省方之礼也然则奈何曰春秋公行书至自某者八十三先王于至之日闭闗后于至之日不省方是也如今之歇泊假是也然则何爲商旅不行曰出入闗者给纳传符闗吏有假则商旅不得行矣是故阴阳生于子午已见于坎离之画若画震兊于东西亦见乾坤始于寅申也

　　周易古占法
