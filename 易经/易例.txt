　　钦定四库全书　　　　　经部一
　　易例　　　　　　　　　易类
　　提要
　　【臣】等谨案易例二卷
　　国朝惠栋撰栋所作周易述后目録列有易微言等七书惟易微言二卷已附刋卷末其余并阙此易例二卷即七书中之第三种近始刋板于潮阳皆考究汉儒之传以发明易之本例凡九十类其中有録无书者十三类原跋称为未成之本今考其书非惟采摭未完即门目亦尚未分意栋欲镕铸旧説作为易例先剏草本采摭汉儒易説随手题识笔之于册以储作论之材其标目有当为例而立一类者亦有不当为例而立一类者有一类为一例者亦有一类为数例者如既有扶阳抑阴一类又有阳道不絶阴道絶义一类又有阳无死义一类此必欲作扶阳抑隂一例而襍録于三处者也曰中和曰诗尚中和曰礼乐尚中和曰君道尚中和曰建国尚中和曰春秋尚中和分为六类已极繁复而其后又出中和一类君道中和一类卷末更出中和之本一类此亦必欲作易尚中和一例而散见于九处者也古者有圣人之徳然后居天子之位一类徴引繁芜与易例无闗而题下注曰即二升坤五义此必摭为干升坤降之佐证而偶置在前者也如初为元士一类即贵贱类中之一干为仁震为车艮为言三类即诸例中之三天地之始一类即卦无兑天一类之复出皆由未及排贯遂似散钱满屋至于史记读易之文汉书易之派更与易例无与亦必存为佐证之文而写者误为本书也如此者不一而足均不可据为定本然栋于诸经深窥古义其所捃摭大抵老师宿儒専门授受之微防一字一句具有渊源苛汰其芜襍存其菁英因所録而排比叅稽之犹可以见圣人作易之大纲汉代经之崖畧正未可以残缺少绪竟弃其稿矣乾隆四十三年七月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀








　　钦定四库全书
　　易例卷上
　　元和惠栋撰
　　太极生次
　　繋土曰易有太极是生两仪两仪生四象四象生八卦八卦定吉凶吉凶生大业
　　干凿度曰孔子曰易始于太极【郑注云气象未分之时天地之所始也】太极分而为二【七九八六】故生天地【轻清者上为天重浊者下为地】天地有春秋冬夏之节故生四时四时各有隂阳刚柔之分故生八卦八卦成列天地之道立雷风水火山泽之象定矣其布散用事也震生物于东方位在二月巽散之于东南位在四月离长之于南方位在五月坤养之于西南方位在六月兑收之于西方位在八月干制之于西北方位在十月坎藏之于北方位在十一月艮终始之于东北方位在十二月八卦之气终则四正四维之分明生长收藏之道备隂阳之体定神明之徳通而万物各以其类成矣【万物是八卦之象定其位则不迁其性不淫其徳矣故各得自成者也】皆易之所包也至矣哉易之徳也
　　三统厯曰经元一以统始易太极之首也春秋二以目岁【春阳中秋隂中】易两仪之中也【即天地之中】于春每月书王易三极之统也于四时虽亡事必书时月易四象之节也时月以建分至啓闭之分【即四正四维】易八卦之位也象事成败易吉凶之效也朝聘会盟易大业之本也故易与春秋天人之道也传曰龟象也筮数也物生而后有象象而后有滋滋而后有数是故元始有象一也春秋二也三统三也四时四也合而为十成五体以五乘十大衍之数也而道据其一其余四十九所当用也
　　虞氏注曰太极太一也分为天地故生两仪也四象四时也两仪谓乾坤也干二五之坤成坎离震兑震春兑秋坎冬离夏故两仪生四象乾坤生于春艮兑生于夏震巽生于秋坎离生于冬故四象生八卦
　　礼记礼运曰夫礼必本于太一分而为天地转而为隂阳变而为四时列而为鬼神其降曰命其官于天也【正义曰必本于太一者谓天地未分混沌之元气也极大曰太未分曰一其气既极大而未分故云太一也○未分曰一故谓之太一未发为中故谓之太极其理一也】
　　吕览大乐曰音乐之所由来者逺矣生于度量本于太一太一出两仪【高注两仪天地也出生也】两仪出隂阳【栋谓春夏为阳秋冬为隂则隂阳即四时也】
　　太易
　　干凿度曰有太易有太初有太始有太素也太易者未见气也【以其寂然无物故名之为太易】太初者气之始也【元气之所本始太易既自寂然无物矣焉能生此太初哉则太初者亦忽然而自生】太始者形之始也【形见也天象形见之所本始也】太素者质之始也【地质之所本始也】气形质具而未离故曰浑沦【虽含此三始而犹未有分判老子曰有物浑成先天地生】浑沦者言万物相浑成而未相离【言万物莫不资此三者也】视之不见听之不闻循之不得故曰易也
　　老子道经曰道常无名○礼记曲礼正义引河上公注云能生天地人则当大易之气也
　　易
　　八卦由纳甲而生故繋辞曰在天成象易者象也象也者象也古只名象臯陶谟帝曰予欲观古人之象是也至周始有三易之名然春秋传曰见易象则象之名犹未亡也夏建寅象首艮故谓之连山商建丑象首坤故谓之坤乾坤以藏之又谓之归藏夏商占七八文王演易始用九六以变者为占故谓之易○説文据秘书曰日月为易参同契曰日月为易刚柔相当虞仲翔注曰字从日下月坎为月离为日故仲翔注繋辞曰易谓坎离盖坎上离下成既济定六爻得位利贞之义既济彖曰利贞刚柔正而位当也象之名易其取诸此乎
　　荀慈明注易以干在二者当居坤五在四者当居坤初在上者当居坤三坤在初者当居干四在三者当居干上在五者当居干二如此则六爻得位所谓日月为易刚柔相当合于坎离之义此説最为名通当本诸汉经师故当时兖豫言易者皆宗荀氏而九家易以荀为主谓之荀九家惜其书已亡李氏集传所载者仅三之一耳
　　祭义曰昔者圣人建隂阳天地之情立以为易易抱南而天子卷冕北面虽有明知之心必进断其志焉元不敢专以尊天也【郑注立以为易谓作易易抱易官名周礼曰太卜】
　　论语子曰加我数年五十以学易可以无大过矣【五十而知天命正指学易时】
　　易者赞化育之书也其次为寡过夫子以易赞化育【其义详于中庸】而言无大过者谦辞
　　史记孔子世家曰孔于晚而喜易序【易序卦】彖繋象説卦文言【不书杂卦】读易韦编三絶曰假我数年若是我于易则彬彬矣
　　汉书儒林传曰孔子盖晚而好易读之韦编三絶而为之传
　　淮南泰族曰易之失鬼注云易以气定吉凶故鬼庄子曰易以道隂阳
　　汉书儒林传曰蜀人赵賔以为箕子明夷隂阳气无箕子箕子者万物方荄兹也
　　蜀才本作其子读为荄兹荀爽亦主此説刘向曰今易箕子作荄兹古音其亥子兹同物明夷体坤坤终亥出子故云其子之明夷班固不通易反以賔言为非非实録也
　　参同契曰日月为易虞翻注云字从日下月○説文曰秘书説日月为易象隂阳也【秘书在参同契之先魏伯阳盖有所受之也】汉书儒林传曰自鲁商瞿子木受易孔子【商瞿姓也】以授鲁桥庇子庸【姓桥名庇字子庸】子庸授江东馯【韩】臂子弓子弓授燕周丑子家子家授东武孙虞子椉子椉授齐田何子装及秦禁学易为卜筮之书独不禁故传受者不絶也汉兴田何以齐田徙杜陵号杜田生授东武王同子中雒阳周王孙丁寛齐服生皆着易传数篇同授淄川杨何字叔元元光中徴为大中大夫齐即墨成至城阳相【姓即墨名成】广川孟但为太子门大夫鲁周霸莒衡胡临淄主父偃皆以易至大官要言易者本之田何
　　班固曰诗书礼乐春秋五者五常之道易为之原阮籍曰文王系其辞于是归藏逝而周与兴上下无常刚柔相易不可为典要惟变所适故谓之易
　　纪瞻曰昔庖牺画八卦隂阳之理尽矣文王仲尼系其遗业三圣相承共同一致称易准天无复其余也褚澄曰易弥天地之道通万物之情虽有象数为宗盖无体不可以一体求屡迁不可以一迁执也
　　顔延之曰淳象始于三画兼卦终于六爻
　　伏羲作易大义
　　伏羲用蓍而作八卦而筮法亦由之而始后人专谓筮法者非也作八卦者所以赞化育圣人幽赞于神明而生蓍赞化育之本也天地之数五十有五而五为虚【土生数五成数五二五为十故有地十太经五五为土月令中央土其数五亦是成数】故大衍之数五十三才五行毕举于此矣故以作八卦三才者京房章句曰日十也月十二也星二十八也合之为五十三统厯曰日合于天统月合于地统斗合于人统干天也坤地也艮人也艮为星星主斗故斗合于人统【后世三统之説本此】其德圆而神故四十九【七七故圆而神】其一天之主气也【即昊天上帝道之本也○马融以为北辰】分而为二以象两乾坤也乾道成男坤道成女挂一以象三六子也【天地人并生于太初】传曰易有太极是生两仪举两仪而三才在其中矣揲之以四以象四时明堂之本也归奇于扐以象闰定朔之始也象两象三象四时象闰是为四象四象由分二而生故云两仪生四象四营而成易太初之气寒温始生故云易也【三气相承】十有八变乾坤各三画故成卦六子三索而成故八卦而小成所谓四象生八卦也引信三才触类而长之以成六十四卦圣人成能故天下之能事毕矣大衍之数有三才故分二以象两挂一以象三【卦亦有三才有兼才】大衍之数有五行播五行于四时故揲之以四以象四时四时为明堂之位故説卦帝出乎震三节皆陈明堂之法明堂以听朔为先以闰月定四时成岁而合朔之法正故归奇于扐以象闰王者坐明堂听朔行政明堂月令由是出焉所以赞化育也伏羲用蓍作八卦以赞化育其道如此始于幽赞终于向明【圣人南面而听天下向明而治盖取诸此言明堂之法取诸离蔡邕引説卦谓虽有总章以下五名而总谓之明堂】孔子所谓吾道一以贯之也【明则有礼乐幽则有鬼神繋辞所谓知幽明之故原始反终故知死生之説是也】
　　伏羲作八卦之法
　　圣人之作易也以至诚能尽其性立天下之大本故幽赞于神明而生蓍大衍之数五十其用四十有九所谓蓍之徳圆而神也分二则有隂阳所谓观变于隂阳而立卦也挂一则有三才所谓参天也揲四归奇则发挥于刚柔而生爻所谓两地也和顺于道徳而理于义则人道立而三才具兼三才而两之立六画之数所谓参天两地而倚数也六画而有六十四八八之数所谓卦之徳方以知也
　　繋下曰阳卦多隂隂卦多阳阳一君而二民隂二君而一民揲卦之时尚未有画故仲翔曰不道乾坤者也
　　干六爻二四上为隂则坤之位也坤六爻初三五为阳则干之位也故用九用六之法干二居坤五坤五降干二干四居坤初坤初居干四干上居坤三坤三居干上坤称用发挥于刚柔而生爻立地之道故称用也
　　大衍　太极
　　天地之数五十有五虚五而可衍大衍之数五十虚一而可用一与五皆道之本也一者大也五者极也故谓之太极○洪范五皇极郑注云极中也杨子曰中和莫尚于五
　　元亨利贞大义
　　易道晦蚀且二千年矣元亨利贞乃二篇之纲领魏晋已后注易者皆不得其解案革彖辞曰已日乃孚元亨利贞晦亡虞翻注云悔亡谓四也四失正动得位故悔亡离为日孚谓坎四动体离五在坎中故已日乃孚已成既济乾道变化各正性命保合太和乃利贞故元亨利贞悔亡与干彖同义人干文言曰时乘六龙以御天也云行雨施天下平也荀爽注云干升于坤为云行坤降于干为雨施乾坤二卦成两既济隂阳和均而得其正故曰天下平也是汉已前解四徳者皆以既济为言庄三年谷梁传曰独隂不生独阳不生独天不生三合然后生干凿度曰天地不变不能通气郑注云否卦是也又曰隂阳失位皆为不正注云初六隂不正九二阳不正故虞翻注下繋云干六爻二四上非正坤六爻初三五非正盖干必交坤而后亨爻必得位而后正若四徳专谓纯干独阳不生不可言亨二四上爻不可言贞既非化育之常又失用九之义原其所以因汉末术士魏伯阳参同契用坎离为金丹之诀后之学者征剙异説讳言坎离于是造皮肤之语以释圣经微言既絶大义尤乖殊不知圣人赞化育以天地万物为坎离何嫌何疑而讳言之乎今幸东汉之易犹存荀虞之説具在用申师法以明大义以遡微言二千年絶学庶几未坠其在兹乎其在兹乎
　　利贞
　　虞仲翔注易以易之利贞皆谓变之正及刚柔相易干升坤降之类案荀子臣道篇曰上下易位然后贞此説与易合但荀子专指汤武则有不尽合耳天地之始
　　序卦曰有天地然后万物生焉干寳注云物有先天地而生者矣今正取始于天地天地之先圣人弗之论也余谓圣人言太极太一【礼运】言元言一即天地之先也但不言无与言先天图耳
　　象五帝时书名
　　象者五帝时书名也尧典厯象日月星辰此厯书也象以典刑臯陶谟【俗称益稷】曰方施象刑惟明此刑书也予欲观古人之象此易书也易曰在天在象法象莫大乎天地圣人因天故治天下之书皆名象周礼六官称六象悬于象魏故春秋传命藏众魏曰旧章不可忘也韩宣子聘鲁见易象犹沿五帝之名则象为书名无疑也
　　八卦
　　伏羲时止有八卦参天两地而有六画故有六十四其六十四卦之名则后人所加也
　　兼三才
　　兼才之説干称天行坤称地势坎称习习袭也离称两两地之义震称荐荐再也巽称重艮称兼兼三才之义兑称丽丽泽兑君子以朋友讲习习亦习也皆有重义系下所谓因而重之也
　　易初爻
　　干初爻曰潜龙勿用坤初爻曰履霜坚氷至虞仲翔以干初为积善坤初为积恶故曰善不积不足以成名恶不积不足以灭身史记太史公自叙曰故易曰失之毫厘差以千里故曰臣弑君子弑父非一旦一夕之故其渐久矣仲翔注易云坤消至遯艮子弑父至否坤臣弑君是其义也易甲子卦气起中孚甲子即初九也繋辞论中孚九二曰君子居其室出其言善则千里之外应之况其迩者乎居其室出其言不善则千里之外违之况其迩者乎即所谓失之毫厘差以千里也故曰正其始万物理【始即初爻】此当是易传之阙文而易纬引之非易纬之本文也【正其始一作正其本本与始皆为初也初最微故曰毫厘即诗之徳輶如毛也初九积善成名初六积恶灭身故曰失之毫厘差以千里】繋辞忧悔吝者存乎介介谓纎介初之类也参同契曰纎介不正悔吝为贼
　　虞氏之卦大义
　　之卦之説本诸彖传而杂见于荀慈明姚元直范长生侯果卢氏诸人之注惟虞仲翔之説尤备而当今从攷之乾坤者诸卦之祖干二五之坤成震坎艮坤二五之干成巽离兑所谓两仪生四象四象生八卦也复临泰大壮夬阳息之卦皆自坤来遘否观剥隂消之卦皆自干来而临观二阳四隂大壮四阳二隂泰否三阳三隂又以例诸卦自临来者四卦明夷解升震也自来者五卦讼无妄家人革巽也自泰来者九卦蛊贲恒损井归妹丰节既济也自否来者九卦随噬嗑咸益困渐旅涣未济也自大壮来者五卦需大畜暌鼎兑也自观来者四卦晋蹇萃艮也自乾坤来而再见者从爻例也卦无剥复夬遘之例故师同人大有谦从六子例亦自乾坤来小畜需上变也履讼初变也豫自复来乃两象易非乾坤往来之谓也頣小过晋四之初上之二也大过中孚讼上之三四之初也此四卦与乾坤坎离反复不衰故不从临观之例师二升五成比噬嗑上之三折狱成丰贲初之四进退无恒而成旅皆据传为説故亦从两象易之例屯防从坎艮来屯刚柔始交防以亨行时中亦据传为説不从临观之例因繋辞彖传而复出者二暌自无妄来蹇自升来皆二之五其后李挺之作六十四卦相生图用老子一生二二生三之説至于三而极朱子又推广之而用王弼之説名曰卦变且以已意増益视李图而加倍至作本义又以二爻相比者而相易不与卦例相符论者谓不如汉儒之有家法也
　　占卦
　　易林补遗京房占法一爻动则变乱动则不变若然一爻变为九六二爻以上变为七八也愚谓左传所占卦如云其卦遇蛊其卦遇复穆天子传其卦遇讼皆六爻不动也其云遇艮之八及晋语遇泰之八皆二爻以上变仍为七八而不变也
　　左氏所占皆一爻动者居多
　　左氏所占云云案易林补遗论京房变法第六爻为宗庙纵动不变其余一爻动则变乱动则不变也此言甚有理穆姜筮往东宫遇艮之随则云艮之八是乱动不变
　　隂爻居中称黄
　　文言曰天而地黄故爻辞称黄中者皆谓隂爻居中　坤六五黄裳　离六二黄离　遯六二黄牛革初九黄牛【指二】　鼎六五黄耳
　　扶阳抑隂
　　公羊日食伐鼓义曰求乎隂之道也注云求责也此抑隂之义○又曰充阳也充崇也此扶阳之义
　　董子繁露曰大旱雩祭而请雨大水鸣鼓而攻社天地之所为隂阳之所起也或请焉或怒焉者何曰大旱者阳灭隂也阳灭隂者尊压卑也固其义也虽大甚拜请之而已无敢有加也大水者隂灭阳也隂灭阳者卑胜尊也日食亦然皆下犯上以贱伤贵逆节也故鸣鼓而攻之朱丝胁之为其不义也此亦春秋之为强御也故变天地之位正隂阳之序直行其道而不忘其难义之至也
　　阳道不絶隂道絶义
　　剥上九曰硕果不食
　　干凿度曰隂消阳言剥当九日之时阳气衰消而隂终不能尽阳小人不能决君子也谓之剥言不安而已
　　复彖曰朋来无咎
　　坤彖曰东北丧朋
　　泰九二曰朋亡
　　白虎通曰诸侯世位大夫不世安法所以诸侯南面之君体阳而行阳道不絶大夫人臣北面体隂而行隂道絶以男生内向有留家之义女生外向有从夫之义此阳不絶隂有絶之效也
　　阳无死义
　　干文言曰知进退存亡而不失其正者其惟圣人乎荀注云存谓五为阳位
　　豫六五曰贞疾恒不死象曰恒不死中未亡也○案荀注文言曰存谓五为阳位亡谓上为隂位五中阳位故中未亡是阳无死义
　　论语子曰天生徳于予恒魋其如予何包咸注云天生徳者谓授我以圣惟徳合天地吉无不利故曰其如予何【是时夫子研极易理知命之学故有是语】
　　韩非子解老曰天地之道理也体天地之道故曰无死地焉荀子儒效篇曰通则一天下穷则独立贵名天不能死地不能埋桀跖之世不能污非大儒莫之能立仲尼子弓是也
　　中和
　　易二五为中和坎上离下为既济天地位万物育中和之效也三统厯曰阳隂虽交不得中不生故易尚中和二五为中相应为和○説文曰咊相譍也咊即和也譍即应也
　　师九二曰在师中吉无咎王三锡命干凿度曰师者众也言有盛徳行中和顺民心天下归往之莫不美命为王也行师以除民害锡命以长世徳之盛
　　彖曰能以众正可以王矣荀注云谓二有中和之德而据羣隂上居五位可以王也
　　泰九二曰朋亡得尚于中行荀注云中谓五朋谓坤朋亡而下则二得上居五而行中和矣
　　临六五曰知临大君之宜吉干凿度曰临者大也阳气在内中和之盛应于盛位浸大之化行于万民故言宜处王位施大化为大君矣臣民欲被化之词也
　　文言曰利贞者性情也述曰易尚中和故曰和贞者情性情和而性中也圣人体中和赞化育以天地万物为坎离也
　　周礼大司徒以乡三物教万民而宾兴之一曰六徳知仁圣义忠和郑注云忠言以中心和不刚不柔
　　中庸曰喜怒哀乐之未发谓之中【朱子曰喜怒哀乐情也其未发则性也】发而皆中节谓之和【不诚则不能独独者中也故未发为中已发为和张湛列子注云禀性之质谓之性得性之极谓之和】中也者天下之大本也和也者天下之达道也【朱子曰大本者天命之性达道者循性之谓】致中和天地位焉万物育焉【此至诚之事所谓赞化育与天地参者也中和于易为二五繋上曰易简而天下之理得矣天下之理得而易成位乎其中故言天地位】
　　又曰仲尼曰君子中庸又曰仲尼祖述尧舜【仲尼孔子字汉安昌侯张禹曰仲者中也尼者和也此篇论中和之义故篇中两举仲尼以至诚属之以致中和之事归之中和者既济也孔子论定六经以立中和之本而赞化育下篇所云经纶天下之大经立天下之大本知天地之化育是也孔子无位而当既济故子思两举表徳之字以明之】
　　又论强曰故君子和而不流强哉矫中立而不倚强哉矫
　　周礼师氏以三徳教国子一曰至徳以为道本马融传云徳行内外之称在心为徳施之为行至徳者中徳也中庸曰天命之谓性率性之谓道失中庸则无以至道故曰以为道本郑注云至徳中和之徳覆帱持载含容者也
　　孟子曰中也养不中赵岐注云中者履中和之气所生谓之贤
　　礼器曰君在阼夫人在房大明生于东月生于西此隂阳之分夫妇之位也【郑注大明日也】君西酌牺象夫人东酌罍尊【郑注象日出东方而西行月出西方而东行也】礼交动乎上乐交应乎下和之至也【郑注云交乃和】○案礼中也乐和也礼交动乎上乐交应乎下上下相应故云和之至也
　　子太曰五为中和又曰中和莫尚于五
　　法言曰立政鼓众莫尚于中和又曰甄陶天下其在和乎龙之潜亢不获其中矣是以过中则惕不及中则跃其近于中乎【惕跃近中犹忠怒近道】
　　庄子消摇游曰若夫乘天地之正而御六气之辩拣补注云天地之正犹天地之中易之九五六二即天地之正也六气隂阳风雨晦明也
　　诗尚中和
　　荀子劝学篇曰诗者中声之所止也
　　礼乐尚中和
　　周礼大司徒曰以五礼防万民之伪而教之中以六乐防万民之情而教之和【案中和为六徳之二】
　　周礼大宗伯曰以天产作隂徳以中礼防之以地产作阳徳以和乐防之以礼乐合天地之化百物之产○案天交乎地故以天产作隂徳地交乎天故以地产作阳徳礼天地之中故以中礼防之乐天地之中故以和乐防之在易二五为中相应为和
　　乐记曰乐者天地之命中和之纪人情之所不能免也【荀子劝学篇曰乐之中和也】
　　淮南精神曰万物背隂而抱阳冲气以为和高诱曰万物以背为隂以腹为阳身中空虚和气所行为隂故肾双为阳故心特隂阳与和共生物形君臣以和致太平也
　　荀悦申鉴曰以天道作中以地道作和
　　礼器曰因名山升中于天卢植注云封泰山告太平升中和之气于天【后汉祭祀志注】
　　项威注汉书曰封泰山告太平升中和之气于天祭土为封谓负土于泰山为坛而祭也
　　君道尚中和
　　洪范五行传曰王之不极是谓不建郑注云王君也不名体而言王者五事象五行则王极象天也天变化为隂阳覆成五行极中也建立也王象天以情性覆成五事为中和之政也王政不中和则是不能立其事也
　　建国尚中和
　　周礼大司徒曰以土圭之法测土深正日景以求地中日南则景短多暑日北则景长多寒日东则景夕多风日西则景朝多隂日至之景尺有五寸谓之地中天地之所合也四时之所交也风雨之所会也隂阳之所和也然则百物阜安乃建王国焉制其畿方千里而封树之【王融三月三日曲水诗序狭丰邑之未宏陋谯居之犹偏求中和而经处揆景纬以裁基注周礼曰日至之景尺有五寸谓之地中隂阳之所和故曰中和也】
　　春秋尚中和
　　三统厯曰夫厯春秋者天时也列人事而目以天时传曰民受天地之中以生所谓命也【师古日中谓中和之气也】是故有礼谊动作威仪之则以定命也能者养以之福【师古曰之往也往就福也】不能者败以取祸故列十二公二百四十二年之事以隂阳之中制其礼故春为阳中万物以生秋为隂中万物以成【所谓天地之中】是以事举其中礼取其和厯数以闰正天地之中以作事厚生皆所以定命也易金火相革之卦曰汤武革命顺乎天而应乎人又曰治厯明时所以和人道也【公羊疏云案三统厯云春为阳中云云贾服依此以解春秋之义】贾逵春秋左传注云取法隂阳之中春为阳中万物以生秋为隂中万物以成欲使人君动作不失中也【説文禾字云嘉谷也二月始生八月而熟得时之中故谓之禾和从禾】
　　淮南汜论曰天地之气莫大于和和者隂阳调日夜分而生物春分而生秋分而成生之与成必得和之精
　　中和
　　白虎通曰木者少阳金者少隂有中和之性故可曲可直从革董子繁露曰天有两和【春秋为和】以成二中【冬夏为中在易二五为中相应为和即天地之中】岁立其中用之无穷是北方之中【坎】用合隂而物始动于下南方之中【离】用合阳而养始美于其上动于下者不得东方之和不能生中春是也其养于上者不得西方之和不能成中秋是也然则天地之美恶在两和之处二中之所来归而遂其为也是故东方生而西方成东方和自北方之所起而西方和成南方之所养长起之不至于和之所不能生养长之不至于和之所不能成成于和生必和也始于中止必中也中者天下之所终也而和者天地之所生成也夫徳莫大于和而道莫止于中中者天地之美达理也圣人之所保守也诗云不刚不柔布政优优此非中和之谓欤是故能以中和理天下者其徳大盛【此至诚之赞化育】能以中和养其身者其寿极命【此至诚之尽性与术士之养身异】男女之法【男女即坎离也下云天地之隂阳当男女人之男女当隂阳】法隂与阳阳气起于北方至南方而盛盛极而合乎隂【堪舆以四月癸亥十月丁巳为隂阳交会】隂气起于中夏至中冬而盛盛极而合乎阳【繋下曰隂阳合徳虞注云合徳谓天地保太和日月战三统厯曰隂阳合徳气钟于子】不盛不合是故十月而俱盛终岁而乃再合
　　又曰天地之隂阳当男女人之男女当隂阳隂阳亦可以谓男女男女亦可以谓隂阳天地之经生至东方之中而所生大养至西方之中而所养大成一岁四起业而必于中中之所为而必就于和故曰和其要也和者天之正也隂阳之半也其气为最良物之所生也诚择其和者以为大得天地之奉也天地之道虽有不和者必归之于和而所为有功虽有不中者必止之于中而所为不失是故阳之行始于北方之中而止于南方之中隂之行始于南方之中而止于北方之中隂阳之道不同至于盛而皆止于中其所始起皆必于中【始复天地之中】中者天地之太极也【太极即大中】日月之所至而却也长短之隆不得过中天地之制也又云男女体其盛臭味取其胜居处就其和劳佚居其中寒暖无失适饥饱无过平欲恶度理动静顺性命喜怒止于中爱惧反之正此中和常在乎其身谓之得天地泰【地天泰而天地泰者二五易位成既济故云天地】得天地泰者其寿引而长不得天地泰者其寿伤而短
　　君道中和
　　越纽録曰范子曰汤执其中和举伊尹收天下雄隽之士练卒兵率诸侯伐桀为天下除残去贼万民皆悦而归之是所谓执其中和者
　　范子曰臣闻古之贤主圣君执中和而原其终始即位安而万物定矣不执其中和不原其终始即尊位倾万物散文武之业桀纣之迹可知矣
　　白虎通曰易曰黄帝尧舜氏作黄帝中和之色自然之性万世不易黄帝始作制度得其中和万世常存故称黄帝也
　　又曰夏殷周者有天下之大号夏者大也明当守持大道殷者中也明当为中和之道也
　　周书度训曰和非中不立中非礼不慎礼非乐不履法言先知篇曰立政鼓众动化天下莫尚于中和又曰甄陶天下者其在和乎刚则甈柔则坯【注云甈燥也坯慢也言失和也】龙之潜亢不获其中矣是以过中则惕不及中则跃【上跃居五】其近于中乎【进徳修业故近于中】圣人之道辟犹日之中矣不及则未过则昃
　　易气从下生【缺】
　　卦无先天
　　荀子成相曰文武之道同伏羲
　　序卦曰有天地然后万物生焉干寳注云物有先天地而生者矣今正取始于天地天地之先圣人弗之论也故其所法象必自天地而还老子曰有物混成先天地生吾不知其名彊字之曰道上繋曰法象莫大乎天地庄子曰六合之外圣人存而不论春秋谷梁传曰不求知所不可知者智也而令后世浮华之学彊支离道义之门求入虚诞之域以伤政害民岂非谗説殄行大舜之所疾者乎
　　干令升此注若豫知后世有陈抟种放穆修李之才邵雍诸人造先天图以乱圣经者而谆谆言之如此其防道也深矣即此一节注便当从祀　文庙古有圣人之徳然后居天子之位【即二升坤五义】
　　干九二曰见龙在田利见大人述曰临坤为田大人谓天子阳始触隂当升坤五为天子故曰见龙在田利见大人文言曰君子学以聚之问以辩之寛以居之仁以行之易曰见龙在田利见大人君徳也述曰徳成而上故曰君徳疏云二徳成而升坤五故云徳成而上谓徳已成而居坤位故云君徳也
　　汉书盖寛饶传寛饶奏封事引韩氏易传言五帝官天下三王家天下家以传子官以传贤若四时之运功成者去不得其人不居其位
　　汉书蓺文志易家韩氏二篇名婴伏羲作易分布六爻以五为君位隂为虚阳为实故用九之义干之九二当升坤五以坤虚无君九二有君徳故升坤五坤为田五为大人经云见龙在田利见大人二中而不正升中正之位故文言曰龙徳而正中者也不得其人不居其位谓六居五失位当降也此论易爻升降之理如是非三代之法故自夏禹受舜禅而传子启大人世及以为礼矣寛饶不揆时义动以五帝之法相绳故太子庶子王生以寛饶欲以太古久逺之事匡拂天子宜其为文吏所诋挫也
　　礼运孔子曰大道之行也天下为公选贤与能讲信修睦【郑注公犹共也禅位授圣不家之睦亲也】故人不独亲其亲不独子其子是故谋闭而不兴盗窃乱贼而不作故外户而不闭是谓大同今大道既隐天下为家【郑注传位于子案大道既隠谓伏羲作易之大道不行也】各亲其亲各子其子货力为己大人世及以为礼城郭沟池以为固故谋用是作而兵由此起禹汤文武成王周公由此其选也
　　孟子曰天下有道小徳役大徳小贤役大贤赵岐注云有道之世小徳小贤乐为大徳大贤役服于贤徳也【阳大隂小阳升隂降故隂为阳役】
　　墨子公孟子曰昔者圣王之列也上圣立为天子其次立为公卿大夫【公孟子即公明子孔子之徒】
　　文选四十七引墨子曰古者同天之义是故选择贤者立为天子天子以其知力为未足独治天下是以选择其次立为三公
　　周书殷祝曰汤放桀而归于亳三千诸侯大会汤退再拜从诸侯之位汤曰此天子位有道者可以处之【孔晁注让诸侯之有道者】天子非一家之有也有道者之有也故天下者唯有道者理之唯有道者纪之唯有道者宜久处之【久居天子之位】汤以此让三千诸侯莫敢即位然后汤即天子之位【三千诸侯劝之也】与诸侯誓曰隂胜阳即谓之变而天弗施【逆天道故不施】雌胜雄即谓之乱而人弗行【雌胜雄女凌男之异逆人道故不行焉】故诸侯之治政在诸侯之大夫治于从【言下必顺上】汤即位君臣之道立故举隂阳雌雄之理以明之即易之大道也
　　中庸子曰虽有其位苟无其徳不敢作礼乐焉虽有其德茍无其位亦不敢作礼乐焉郑注云言作礼乐者必圣人在天子之位
　　以易言之六居五是有位而无徳犹当时之周王也九居二是有徳而无位犹孔子也干二居坤五是圣人在天子之位也犹文武也故孔子曰吾学周礼今用之吾从周
　　纬书所论多周秦旧法不可尽废【缺】
　　中正
　　荀子宥坐篇曰孔子观于鲁桓公之庙有欹器焉孔子问于守庙者曰此何为器守庙者曰此盖为宥坐之器孔子曰吾闻宥坐之器者虚则欹中则正满则覆孔子顾谓弟子曰注水焉弟子挹水而注之中而正满而覆虚而欹孔子喟然而叹曰吁恶有满而不覆者哉
　　时
　　战国防曰秦客卿造曰圣人不能为时时至弗失
　　中【缺】
　　升降【升降即上下也】
　　吕览五月纪曰太一出两仪两仪出隂阳【两仪天地也出生也】隂阳变化一上一下合而成章【章犹形】浑浑沌沌离则复合合则复离【浑读如衮冕之衮沌读近屯离散合会】是谓天常【天之常道】
　　尚书大传曰书曰三岁考绩三考黜陟幽明其训曰积不善至于幽六极以类降故黜之积善至于明五福以类升故陟之
　　子太曰阳推五福以类升隂幽六极以类降升降相关大贞乃通○案阳升隂降隂阳得位相应大亨以正天之道也故云大贞乃通犹经言元亨利贞也大衍之数五十一章即伏羲作八卦之事后人用之作卜筮即依此法【缺】
　　左传之卦说【缺】
　　承乘【缺】
　　应【缺】
　　当位不当位【附应】
　　易重当位其次重应而例见于既未济彖辞既济彖曰利贞刚柔正而位当也此言当位也未济彖曰虽不当位刚柔应也此言应也未济六爻皆不当位而皆应易犹称之则易于当位之外其次重应明矣六十四卦言当位者十三卦【履九五　否九五　临六四　噬嗑六五　贲六四遯二五　蹇彖及六四　巽九五位正中　兑九五涣九五正位　节九五居位中也　中孚九五　既济】言不当位者二十二卦【需上六降三　师六三见五象　履六三　否六三豫六三　临六三　噬嗑彖及六三　大壮六五晋九四　睽六三　解九四　夬九四　萃九四困九四六三见上象　震六三　归妹彖六三　丰九四　旅九四未得位　兑六三　中孚六三　小过彖刚失位及九四未济彖及六三】言应者十七卦【防二五　师二五　比　小畜履　同人二五　大有　豫　临二五　无妄二五　咸　恒　遯二五　睽二五　革二五　鼎二】
　　【五　中孚】而皆于彖辞发之
　　世应【附游归】
　　京房易积算法曰孔子易云有四易一世二世为地易三世四世为人易五世八纯【八纯俗本作六世讹】为天易游魂归魂为鬼易
　　易干凿度曰三画成干六画成卦三画已下为地四画已上为天易气从下生动于地之下则应于天之下动于地之中则应于天之中动于地之上则应于天之上【注云天气下降以感地故地气动升以应天也】初以四二以五三以上此之谓应
　　又云天地之气必有终始六位之设皆由上下故易始于一【易本无体气变而为一故气从下生也】分于二【清浊分于二仪】通于三【隂阳气交人生其中缺故为三才】于四【缺】　　　盛于五【二壮于地五壮于天故为盛也】终于上
　　左传昭五年正义曰卦有六位初三五竒数为阳位也二四上耦数为隂位也初与四二与五三与上位相値为相应阳之所求者隂隂之所求者阳阳隂相値为有应隂还値隂阳还値阳为无应
　　干寳易蒙卦注曰防者离宫隂也世在四
　　谦彖曰谦亨九家易曰艮山坤地山至高地至卑以至高下至卑故谦也谦者兑世【五世】艮与兑合故亨
　　噬嗑初九屦挍灭趾干寳曰屦挍贯械也初居刚躁之家【震为躁卦】体贪狠之性【坎为贪狠震为隂贼二者相得而行故云】以震掩巽【巽五世故掩巽】强暴之男也行侵陵之罪以陷屦挍之刑也恒彖曰恒亨无咎利贞久于其道也荀爽曰恒震世也巽来乘之【震三世下体成巽】隂阳会合故通无咎长男在上长女在下夫妇道正故利贞久于其道也
　　解彖曰天地解而雷雨作雷雨作而百果草木皆甲拆荀爽曰解者震世也【二世】仲春之月草木萌牙雷以动之雨以润之日以烜之故甲拆也
　　益六三曰王用享于帝吉干寳曰圣王先成民而后致力于神故王用享于帝在巽之宫【三世】处震之象是则仓精之帝同始祖矣
　　井卦曰改邑不改井干寳曰水殷徳也木周徳夫井徳之地也所以养民性命而清洁之主者也自震北行至于五世【震五世井】改殷纣比屋之乱俗而不易成汤昭假之法度也故曰改邑不改井
　　丰亨王假之勿忧宜日中干寳曰丰坎宫隂世在五以其宜中而忧其侧也坎为夜离为昼以离变坎至于天位【五为天子】日中之象殷水徳坎象昼败而离居之周伐殷居王位之象也勿忧者劝勉之言也言周徳当天人之心宜居王位故宜日中
　　下繋曰上古结绳而治后世圣人易之以书契百官以治万民以察盖取诸夬九家易曰夬本坤世【五世】下有伏坤书之象也【坤为文】上又见干契之象也【干为金】以干照坤察之象也夬者决也取百官以书治职万民以契明其事契刻也大壮进而成夬【大壮坤四世阳进成夬】金决竹木为书契象故法夬而作书契矣
　　刘禹锡辩易九六论曰董生述毕中和之语云国语晋公子亲筮之曰尚有晋国得贞屯悔豫皆八按坎二世而为屯屯六二为世爻震一世而为豫豫之初为世爻屯之二豫之初皆少隂不变故谓之八【两卦至归魂始变为九】京房干传曰精粹气纯是为游魂陆绩曰为隂极剥尽阳道不可尽灭故返阳道道不复本位为游魂例八卦先曾王父朴庵先生易説【讳有声字律和】曰硕果不食故有游归
　　又曰隂阳代谢至于游魂繋云精气为物游魂为变是故知鬼神之情状【朴庵先生曰此易纬以游魂为鬼易也】
　　干彖曰大明终始荀爽曰干起坎而终于离坤起离而终于坎离坎者乾坤之家而隂阳之府故曰大明终始家君曰干游魂于火地归魂于火天故曰终于离坤游魂于水天归魂于水地故曰终于坎
　　干寳序卦注曰需坤之游魂也云升在天而雨未降翺翔东西之象也王事未至饮宴之日也夫坤者地也妇人之职也百谷果蓏之所生禽兽鱼鳖之所托也而在游魂变化之象即烹爨腥实以为和味者也故曰需者饮食之道也
　　又讼卦注曰讼离之游魂也离为戈兵北天气将刑杀【讼主八月】圣人将用师之卦也
　　随彖曰随刚来而下柔动而说随大亨贞无咎荀爽曰随者震之归魂震归从巽故大通【震三世下体成巽至归魂始后本体】动爻得正故利贞阳降隂升嫌于有咎动而得正故无咎蛊彖曰蛊元亨而天下治也荀爽曰蛊者巽也巽归合震【巽三世至游魂皆震也】故元亨也蛊者事也备物致用故天下治也
　　姤彖曰天地相遇品物咸章也荀爽曰谓干成于巽而舍于离坤出于离与干相遇南方夏位万物章明也九家易曰谓阳起子运行至四月六爻成干巽位在已故言干成于巽既成转舍于离坤万物皆盛大从离出与干相遇故言天地遇也
　　家君曰干一世外卦四世内卦皆巽也故言干成于巽游魂于火地晋故言舍于离坤归魂于火天大有故言出于离与干相遇又案巽本宫四月卦也一世外卦四世内卦皆干也知巽亦成于干












　　易例卷上
<经部,易类,易例>
　　钦定四库全书
　　易例卷下
　　元和惠栋撰
　　飞伏
　　朱子发曰凡卦见者为飞不见者为伏飞方来也伏既往也説卦巽其究为躁卦例飞伏也大史公律书曰冬至一隂下藏一阳上舒此论复卦初爻之伏巽也【六十卦飞伏详京房易传】
　　唐六典曰凡易用四十九算分而揲之凡十八变而成卦又视卦之八气王相囚死衰没休废及飞伏世应而使焉
　　京房易曰夏至起纯阳阳爻位伏藏冬至阳爻动隂气凝地
　　干初九潜龙勿用象曰潜龙勿用阳在下也朱子发曰左传蔡墨曰在干之始曰潜龙勿用初九卦坤下有伏震潜龙也【此与汉易异】
　　坤上六龙战于野荀爽曰消息之位坤在于亥下有伏干为其兼【王弼改作嫌】于阳故称龙也
　　暌彖曰説而丽乎明柔进而上行得中而应乎刚仲翔曰刚谓应干五伏阳非应二也与鼎五同义也
　　鼎彖曰柔进而上行得中而应乎刚昰以元亨仲翔曰柔谓五得上中应干五刚【亦昰伏阳】巽为进震为行非谓应二刚与暌五同义也
　　坤文言曰易曰履霜坚冰至盖言顺也荀爽曰霜者干之命令坤下有伏干履霜坚冰盖言顺也干气加之性而【读为能犹耐也】坚象臣顺君命而成之
　　又曰隂虽有美含之以从王事弗敢成也荀爽曰六三阳位不有伏阳坤隂卦也虽有伏阳含藏不显以从王事要待干命不敢自成也
　　困象曰君子以致命遂志虞仲翔曰君子谓三伏阳也案六三戊午火故云伏阳
　　系辞上曰乐天知命故不忧荀爽曰坤建于亥干立于巳隂阳孤絶其法宜忧坤下有伏干为乐天干下有伏巽为知命【巽为命】隂阳合居故不忧
　　系辞下曰龙虵之蛰以全身也仲翔曰蛰潜藏也龙潜而虵藏隂息初巽为虵阳息初震为龙十月坤成十一月复生始巽在下龙虵俱蛰初坤为身故以全身也又云利用安身以崇德也九家易曰利用隂道用也谓姤时也隂升上究则干伏坤中屈以求信阳当复升安身默处也
　　贵贱
　　干凿度曰初为元士【在位卑下】二为大夫三为三公四为诸侯五为天子上为宗庙【宗庙人道之终】凡此六者隂阳所以进退君臣所以升降万民所以为象则也
　　坤六三或从王事干宝曰阳降在四【自否来】三公位也隂升在三三公事也
　　讼上九或锡之鞶带荀爽曰鞶带宗庙之服三应于上上为宗庙故曰鞶带也
　　师上六大君有命开国承家干宝曰离上九曰王用出征有嘉折首上六为宗庙武王以文王行故正开国之辞于宗庙之爻明己之受命文王之德也
　　解上六公用防隼仲翔曰上应在三公谓三伏阳也损彖曰曷之用二簋可用享荀爽曰二簋谓上体二隂也上为宗庙簋者宗庙之器故可享献也
　　益六三有孚中行告公用圭仲翔曰公谓三伏阳也三公位干为圭【圭玉也干为玉】干之二故告公用圭【卦自否来故称干】巽上九巽在牀下九家易曰上为宗庙礼封赏出军皆先告庙然后受行三军之命将之所专故曰巽在牀下也
　　系辞下曰二与四同功而异位崔憬曰二主士大夫位佐于一国四主三孤三公牧伯之位佐于天子皆同有助理之功也二士大夫位卑四孤公牧伯位尊故有异也
　　又云三与五同功而异位崔憬曰三诸侯之位五天子之位同有理人之功而君臣之位异者也
　　爻等
　　系辞下曰爻有等故曰物干宝曰等羣也爻中之义羣物交集五星四气六亲九族福徳刑杀众形万类皆来发于爻故总谓之物也
　　京房乾卦传曰水配位为福徳【陆绩曰甲子水昰干之子孙】木入金乡居寳贝【甲寅木干之财】土临内象为父母【甲辰土干父母】火来四上嫌相敌【壬午火干官鬼】金入金乡木渐防【壬申金同位伤木】
　　京房易积算法曰孔子曰八卦鬼为系爻财为制爻天地为义爻【陆绩曰天地即父母也】福德为宝爻【福徳即子孙也】同气为鲁爻【兄弟爻也】
　　抱朴子引灵宝经【周秦时书】谓支干上生下曰宝日【原注甲午乙巳昰也】下生上曰义日【壬申癸酉昰也】上克下曰制日【戊子己亥昰也】下克上曰伐日【甲申乙酉昰也】上下同曰专日又云入山当以保日及义日若专日者大吉以制日伐日必死淮南天文曰子生母曰义母生子曰保【与宝通】子母相得曰专母胜子曰制子胜母曰困【困即系也】以胜击杀胜而无报以专从事而有功以义行理名立而不堕以保畜养万物蕃昌以困举事破灭死亡淮南之説与京房及灵寳经合葢周秦以来相传之法九师言易安知不用昰为占欤【师法用辰不用日故京易止据辰也】
　　参同契曰水以土为鬼
　　今占法水以土为官以火为妻案左传曰火水妃也葢从所胜者名之故郑康成注尚书鸿范曰木八为金九妻也
　　比六三比之匪人象曰比之匪人不亦伤乎干寳曰六三乙卯坤之鬼吏在比之家有土之君也周为木徳卯为木辰同姓之国也爻失其位辰体隂贼【卯木以隂气贼害土故为隂贼】管蔡之象也比建万国唯去此人故曰比之匪人不亦伤王政也
　　小畜九五象曰有孚挛如不独富也九家易曰有信下三爻也体巽故挛如如谓连接其隣隣谓四也五以四隂作财【卦体木六四辛未土乃制爻也故为财】与下三阳共之故曰不独富也
　　随初九官有渝【此易经官爻之明文】贞吉出门交有功九家易曰渝变也谓阳来居初德正为震震为子得土之位故曰官也隂阳出门相与交通隂往之上亦不失正故曰贞吉而交有功
　　先儒皆以随为否上之初初柔升上昰干之上九居坤初为震坤之初六升干上而为兑也震初庚子水得坤初乙未土之位故曰官有渝水以土为官鬼官鬼变则吉也上本隂位故隂往之上亦不失正
　　汉书王莽传曰太后听公卿采莽女有诏遣大司徒大司空策告宗庙杂加卜筮皆曰兆遇金水王相【服防曰卜法横者为土立者为木邪向经者为金背经者为火因兆而细曲者为水孟康曰金水相生也】卦遇父母得位【父母者京房所谓天地爻也皇后母天下父母得位故吉】所谓康强之占逢吉之符也
　　贞悔
　　尚书鸿范曰曰贞曰悔○又云卜五占用【句】二衍忒【句】郑氏曰二衍忒谓贞悔也
　　左传僖九年曰秦伯伐晋卜徒父筮之其卦遇蛊曰蛊之贞风也其悔山也
　　晋语曰公子亲筮之曰尚有晋国得贞屯悔豫皆八韦昭曰震在屯为贞在豫为悔
　　京房易传曰静为悔发为贞
　　唐六典曰凡内卦为贞朝占用之外卦为悔暮占用之胡氏炳文曰干上九外卦之终曰有悔坤六三内卦之终曰可贞贞悔二字岂非发诸卦之凡例欤
　　消息
　　剥彖传曰君子尚消息盈虚天行也
　　丰彖传曰日中则昃月盈则食天地盈虚与时消息临彖传曰至于八月有凶消不久也
　　左传正义易曰伏羲作十言之教曰乾坤震巽坎离艮兑消息
　　系辞上曰变化者进退之象也荀爽曰春夏为变秋冬为化息卦为进消卦为退也
　　説卦曰数往者顺知来者逆仲翔曰坤消从午至亥上下故顺也干息从子至巳下上故逆也
　　九家易注泰卦曰阳息而升隂消而降阳称息者长也起复成巽万物盛长也隂言消者起姤终干万物成熟熟则给用给用则分散故隂用特言消也
　　易纬干凿度曰圣人因隂阳起消息立乾坤以统天地又云消息卦纯者为帝不纯者为王
　　史记歴书太史公曰皇帝考定星歴建立五行起消息注皇侃曰干者阳生为息坤者隂死为消也
　　汉书京房上封事曰辛酉以来少隂倍力而乘消息孟康曰房以息卦为辟辟君也消卦曰太隂息卦曰太阳其余卦曰少隂少阳为臣下也
　　后汉书陈忠上疏曰顷季夏大暑而消息不协寒气错时水漏为变天之降异必有其故所举有道之士可防问国典所务王事过差令处暖气不效之意庶有谠言以承天诫
　　四正
　　説卦曰震东方也离也者南方之卦也兑正秋也坎者正北方之卦也
　　案震离兑坎隂阳各六爻荀爽以为干六爻皆阳阳爻九四九三十六合四时坤六爻皆隂隂爻六四六二十四合二十四气葢四正者乾坤之用翟注文言云乾坤有消息从四时来也
　　系辞上曰两仪生四象仲翔曰四象四时也两仪谓乾坤也干二五之坤成坎离震兑震春兑秋坎冬离夏故两仪生四象
　　孟氏章句曰坎离震兑二十四气次主一爻其初则二至二分也坎以隂包阳故自北正防阳动于下升而未逹极于二月凝涸之气消坎运终焉春分出于震始据万物之元为主于内则羣隂化而从之极于南正而丰大之变穷震功究焉离以阳包隂故自南正微隂生于地下积而未章至于八月文明之质衰离运终焉仲秋隂形于兑始循万物之末为主于内羣阳降而承之极于北正而天泽之施穷兑功究焉故阳七之静始于坎阳九之动始于震隂八之静始于离隂六之动始于兑故四象之变皆兼六爻而中节之应备矣【一行六卦议】易纬昰类谋曰冬至日在坎春分日在震夏至日在离秋分日在兑四正之卦卦有六爻爻主一气
　　康成注通卦騐曰冬至坎始用事而至六气初六爻也小寒于坎直九二大寒于坎直六三立春于坎直六四雨水于坎直九五惊蛰于坎直上六春分于震直初九清明于震直六二谷雨于震直六三立夏于震直九四小满于震直六五芒种于震直上六夏至于离直初九小满于离直六二大暑于离直九三立秋于离直九四处暑于离直六五白露于离直上九秋分于兑直初九寒露于兑直九二霜降于兑直六三立冬于兑直九四小雪于兑直九五大雪于兑直上六
　　孟康汉书注曰分卦直日之法一爻主一日六十四为三百六十日余四卦震离兑坎为方伯监司之官所以用震离兑坎者是二至二分用事之日又昰四时各专王之气各卦主时其占法各以其日观其善恶也魏正光歴曰四正为方伯薛瓉注汉书曰京房谓方伯卦震兑坎离也京氏易传曰方伯分威厥妖马生子亡易纬干凿度曰四维正纪经纬仲序度毕矣康成云四维正四时之纪则坎离为经震兑为纬此四正之卦为四仲之次序也
　　京氏易传曰赋敛不理兹谓祸厥风絶经纬【四时不正也】又云大经在辟而易臣兹谓隂动【坎离为经位方伯故云大经辟辟卦也大经在辟谓方伯拟君易其臣道也】又云大经摇政兹谓不隂【不隂不臣也】汉书魏相奏曰东方之卦不可以治西方南方之卦不可以治北方春兴兑治则饥秋兴震治则华冬兴离治则泄夏兴坎治则雹
　　十二消息
　　易系辞曰变通配四时仲翔曰变通趣时谓十二月消息也泰大壮夬配春干姤遯配夏否观剥配秋坤复临配冬谓十二月消息相变通而周于四时也
　　又云刚柔相推变在其中矣仲翔曰谓十二消息九六相变刚柔相推而主变化故变在其中矣
　　又曰徃来不穷谓之通荀爽曰谓一冬一夏隂阳相变易也十二消息隂阳徃来无穷已故通也
　　又曰寒徃则暑来暑往则寒来仲翔曰干为寒坤为暑谓隂息阳消从姤至复故寒徃暑来也隂诎阳信从复至泰故暑往寒来也
　　又曰范围天地之化而不过九家易曰范者法也围者周也言乾坤消息法周天地而不过于十二辰也辰日月所防之宿谓诹訾降娄大梁实沈鹑首鹑火鹑尾夀星大火析木星纪枵之属是也【诹訾以下谓自寅至丑自泰至临也】干宝注干六爻曰阳在初九十一月之时自复来也初九甲子【干纳甲】天正之位而乾元所始也阳在九二十二月之时自临来也阳在九三正月之时自泰来也阳在九四二月之时自大壮来也阳在九五三月之时自夬来也阳在上九四月之时也【四月于消息为干】又注坤六爻曰隂气在初五月之时自姤来也隂气在二六月之时自遯来也隂气在三七月之时自否来也隂气在四八月之时自观来也隂气在五九月之时自剥来也隂在上六十月之时也【十月于消息为坤】
　　康成注干凿度曰消息于杂卦为尊毎月者譬一卦而位属焉各有所系案每月譬一卦者如干之初九属复坤之初六属姤昰也临观以下仿此
　　春秋纬乐纬曰夏以十三月为正息卦受泰初之始其色尚黑以寅为朔殷以十二月为正息卦受临物之牙其色尚白以鸡鸣为朔周以十一月为正息卦受复其色尚赤以夜半为朔
　　此后汉陈宠所谓三微成著以通三统也康成谓十日为微一月为着三微成著一爻也三着成体乃泰卦也
　　易纬干凿度曰孔子曰复表日角临表龙顔泰表载【与戴同】干大壮表握诉龙角大辰【古唇字】夬表升骨履文姤表耳参漏足履王知多权遯表日角连理否表二好文【坤为文故好文】观表出凖虎剥表重童【与瞳同】明歴元
　　案十二消息皆辟卦故举帝王之表以明之
　　周易参同契曰朔旦为复【初九晦至朔旦震来受符】阳气始通出入无疾【仲翔云谓出震成干入巽成坤坎为疾十二消息不见坎象故出入无疾】立表微刚黄钟建子【韦昭曰十一月黄钟干初九也康成曰黄钟子之气也十一月建焉】兆乃滋张播施柔暖黎蒸得常临炉施条【九二】开路正光光耀渐近日以益长丑之大吕【康成曰大吕丑之气也十二月建】结正低昂仰以成泰【九三】刚柔并隆隂阳交接小往大来【仲翔曰坤隂诎外为小往干阳信内为大来】辐辏于寅运而趣时渐歴大壮【九四】侠列卯门【春分为戼戼为开门】榆荚堕落还归本根【二月榆落魁临于戼翼奉风角曰木落归本】刑德相负【建纬戼戼刑徳并防相见欢喜】昼夜始分夫隂以退阳升而前洗濯羽翮【九五飞龙】振索宿尘干徤盛明广被四隣阳于已【上已】中而相干姤始纪序【初六】履霜最先井底寒泉【巽初六与干初九为飞伏干为冰也】午为防宾【康成曰防宾午之气也五月建焉】宾服于隂隂为主人遯去世位【六二遯干二世】收敛其精懐德俟时【陆绩曰遯俟时也】栖迟昧防否塞不通【六三】萌者不生隂伸阳屈没阳姓名观其权量【六四】察仲秋情任畜微稚老枯复荣荠麦芽蘖因冐以生【八月麦生天罡据酉诗纬推度灾曰阳本为雄隂本为雌物本为魂雄生八月仲莭号曰太初行三节宋均注曰本即原也变隂阳为雌雄魂也节犹气也太初者气之始也必知生八月仲者据此时菱荠生以为騐也阳生物行三节者须雌俱行物也】剥烂肢体【六五杂卦曰剥烂也初足二辩四肤指间称辩辩上称肤皆属肢体】消灭其形【消艮入坤】化气旣竭【秋冬为化】亡失至神【干为神】道穷则返归乎坤元【坤元即乾元】
　　月令孟春曰是月也天气下降地气上腾正义曰天地之气谓之隂阳一年之中或升或降故圣人作象各分为六爻以象十二月阳气之升从十一月为始至四月六阳皆升六隂皆伏至五月一隂初升至十月六隂尽升六阳尽伏今正月云天气下降地气上腾者阳气五月之时为隂从下起上向排阳至十月之时六阳退尽皆伏于下至十一月阳之一爻始动地中至十二月阳渐升阳尚防未能生物之极正月三阳既上成为乾卦干体在下三隂为坤坤体在上是阳气五月初降至正月为天体而在坤下也十一月一阳初生而上排隂至四月隂爻伏尽六阳在上五月一隂生六月二隂生隂气尚微成物未具七月三隂生而成坤体坤体在下三阳为干而体在上所以十月云地气下降天气上腾刘洽汜阁皇侃之徒既不审知其理又不能定其防趣諠諠挠挠亦无取焉
　　干升坤降
　　荀慈明论易以阳在二者当上升坤五为君隂在五者当降居干二为臣盖干升坤为坎坤升干为离既成济定则六爻得位系词所谓上下无常刚柔相易干彖所谓各正性命保合太和利贞之道也【坎为性离为命二者乾坤之游魂也乾坤变化坎离不动各能还其本体是各正之义也此説得之京房】左传史墨论鲁昭公之失民季氏之得民云在易卦雷乗干曰大壮天之道言九二之大夫当升五为君也慈明之説合于古之占法故仲翔注易亦与之同【玉弼泰六四注云干乐上复坤乐下复此亦升降之义而弼不言升降】
　　文言曰易曰见龙在田利见大人君徳也仲翔曰阳始触隂当升五为君时舍于二宜利天下
　　又曰水流湿火就燥慈明曰阳动之坤而为坎坤者纯隂故曰湿隂动之干而成离干者纯阳故曰燥
　　又曰本乎天者亲上本乎地者亲下慈明曰谓干九二本出于干故曰本乎天而居坤五故曰亲上坤六五本出于坤故曰本乎地降居干二故曰亲下也
　　又曰云行雨施天下平也慈明曰干升于坤曰云行坤降于干曰雨施乾坤二卦成两既济隂阳和均而得其正故曰天下平【慈明注时乗六龙以御天云御者行也阳升隂降天道行也】
　　又曰与天地合其徳慈明曰与天合徳谓居五也与地合徳谓居二也
　　与日月合其明慈明曰谓坤五之干二成离离为日干二之坤五为坎坎为月
　　坤彖曰含光大品物咸亨慈明曰干二居坤五为含坤五居干二为坤初居干四为光干四居坤初为大【干上居坤三亦为含故六三含章可贞坤三居干上亦成两既济也】天地交万物生故咸亨
　　师彖曰能以众正可以王矣慈明曰谓二有中和之徳而据羣隂上居五位可以王也
　　六四师左次无咎慈明曰左谓二也阳称左次含也二与四同功四承五五无阳故呼二含于五四得承之故无咎
　　上六大君有命开国承家【承读如墨子引书承以大夫师长之承】慈明曰大君谓二师旅已息既上居五当封赏有功立国命家也宋曰阳当之五处坤之中故曰开国隂下之二在二承五故曰承家
　　泰九二朋亡得尚于中行慈明曰朋谓坤朋亡而下则二得上居五而行中和矣
　　临九二象曰咸临吉无不利未顺命也慈明曰阳感至二当升居五羣隂相承故无不利也阳当居五隂当顺从今尚在二故曰未顺命也
　　升彖曰巽而顺刚中而应是以大亨用见大人勿恤有庆也慈明曰谓二以刚居中而来应五故能大亨上居尊位也大人天子谓升居五见为大人羣隂有主无所复忧而有庆也
　　九二象曰九二之孚有喜也仲翔曰升五得位故有喜六五象曰贞吉升阶大得志也慈明曰隂正居中为阳作阶使居五以下降二与阳相应故吉而得志
　　系辞上曰天下之理得而易成位乎其中矣慈明曰阳位成于五隂位成于二五为上中二为下中故曰成位乎其中也
　　元亨利贞皆言既济【卦具四徳者七乾坤屯随临无妄革皆言既济】
　　乾元亨利贞述曰易有太极昰生两仪乾坤昰也元始亨通利和贞正也干初为道本故曰元六爻发挥旁通于坤故亨干二五之坤成坎坤二五之干成离坎上离下六爻位当各正性命保合太和乃利贞昰利贞之义矣既济传曰利贞刚柔正而位当也此二篇卦爻辞之通例
　　干彖传曰云行雨施品物流形虞注云已成既济上坎为云下坎为雨故云行雨施【下坎谓五】干以云雨流坤之形万物化成故品物流形
　　干文言曰时乗六龙以御天也云行雨施天下平也荀注云干升于坤曰云行坤降于干曰雨施乾坤二卦成两既济隂阳和均而得其正故曰天下平
　　坤元亨利牝马之贞君子有攸往述曰干流坤形坤凝乾元终亥出子品物咸亨故元亨坤为牝干为马隂顺于阳故利牝马之贞干来据坤故君子有攸往【疏曰阳来据坤五三初之位故君子有攸往也】
　　屯元亨利贞述云坎二之初六二乗刚五为上弇故名屯三变之正故元亨利贞
　　屯彖传曰雷雨之动满形虞注云震雷坎雨坤为形也谓三已反正成既济坎水流坤故满形谓雷动雨施品物流形也
　　随元亨利贞无咎述曰否上之初二系初三系四上系五隂随阳故名随三四易位成既济故元亨利贞无咎临元亨利贞述曰阳息至二与旁通临者大也阳称大二阳升五临长羣隂故曰临三动成旣济故元亨利贞
　　无妄元亨利贞其匪正有不利有攸往述曰上之初妄读为望言无所望也四已之正成益利用大作三上易位成既济云行雨施品物流形故元亨利贞其谓三三失位故匪正上动成坎故有体屯难故不利有攸往灾及邑人天命不祐卦之所以为无妄也襍卦曰无妄灾也
　　革已日乃孚元亨利贞悔亡虞注曰上之初与蒙旁通悔亡谓四也四失正动得位故悔亡离为日孚谓坎四动体离五在坎中故已日乃孚以成既济乾道变化各正性命保合太和乃利贞故元亨利贞悔亡矣与干彖同义
　　彖传曰文明以説大亨以正革而当其悔乃亡虞注云文明谓离説兑也大亨谓干四动成既济定故大亨以正革而当位故悔乃亡也
　　诸卦既济
　　干彖传曰乾道变化各正性命保合太和乃利贞既济亨小利贞虞注云小谓二也柔得中故亨小六爻得位各正性命保合太和故利贞矣【虞注未济云济成也】
　　彖传曰既济亨小者亨也利贞刚柔正而位当也襍卦曰既济定也虞注云济成六爻得位定也
　　贲彖传曰观乎人文以化成天下虞注云泰干为人五上动体既济贲离象重明丽正故以化成天下也咸彖传曰圣人感人心而天下和平虞注云干为圣人初四易位成既济坎为心为平故圣人感人心而天下和平此保合太和品物流形也
　　恒彖传曰圣人久于其道而天下化成虞注云圣人谓干干为道初二已正四五复位成既济定乾道变化各正性命有两离象重明丽正故化成天下
　　家人上九象传曰威如之吉反身之谓也虞注云谓三动坤为身上之三成既济定故反身之谓此家道正正家而天下定矣
　　损益言既济　夬九二渐九五言既济　泰　升【二升五】　归妹　丰　涣
　　用九用六
　　干彖传曰元亨利贞坤彖传曰元亨利牝马之贞此即用九用六之义也文言曰知进退存亡而不失其正者其惟圣人乎此申用九用六之义所谓中庸也中庸亦云惟圣者能之【用九用六言用九六不失其正也中庸谓之用中庸亦用也】
　　易称乾坤干不独乾坤不独坤故着用九用六一条干用九兼坤干为首坤先迷故元首吉坤用六兼乾坤为终干阳大故以大终
　　用九
　　史墨举干六爻曰其坤见羣龙无首吉俗儒谓干变坤非也爻有九有六凡称九六者隂阳之变用九用六六十四卦皆然皆言变故干用九称其坤则坤用六亦当云其干也其坤其干者言乾坤六爻之变非干变坤坤变干也自魏晋以来诸儒皆不得解【六十四卦三百八十四爻皆称九六而不变者居半其言不变则见于卦爻之辞】
　　周以前易书名象皆占七八至文王始用九六以变为占改名曰易也【干凿度曰阳以七隂以八为彖阳变七之九隂变八之六郑注云九六爻之变动者系曰爻效天下之动也然则连山归藏占象本其质性也周易占变效其流动也】用九用六之法在乾坤二卦
　　系下曰若夫襍物撰德辨昰与非则非其中【句】爻不僃虞注云干六爻二四上非正坤六爻初三五非正故襍物因而重之爻在其中故非其中则爻辞不僃道有变动故曰爻也
　　坤彖传曰含光大荀注曰干二居坤五为含坤五居干二为坤初居干四为光干四居坤初为大也干九二见龙在田利见大人荀注曰见者见居其位田谓坤也二当升坤五故曰见龙在田大人谓天子九四或跃在渊无咎荀注曰干者君卦四者隂位故上跃居五者欲下居坤初求阳之正地下称渊也
　　上九忼龙有悔九家易曰忼极失位当下之坤三屈为诸侯故曰有悔者也
　　坤初六履霜坚冰至九家易曰霜者干之命也坚冰者隂功成也谓坤初六之干四履干命令而成坚冰也六三含章可贞述曰三下有伏阳故含章三失位当之三故可贞
　　六五黄裳元吉述曰坤为裳黄中之色裳下之饰五当之干二而居下中故曰黄裳
　　甲子卦气起中孚
　　老子道经曰窈兮冥兮其中有精【河上注云道唯窈防无形其中有精实神明之相薄隂阳交防也】其精甚真其中有信【真犹诚也诚犹信也淮南解此经引晋文公伐原以为失信得原吾弗为也是精真信者如易卦之中孚也】
　　淮南泰族曰天设日月列星辰调隂阳张四时日以暴之夜以息之风以干之雨露以濡之其生物也莫见其所养而物长其杀物也莫见其所丧而物亡此之谓神明【神眇万物】圣人象之故其起福也不见其所由而福起其除祸也不见其所以而祸除逺之则迩延之则疎稽之弗得察之不虚【诚不可揜】日计无算嵗计有余夫湿之至也莫见其形而炭已重矣风之至也莫见其象而木已动矣日之行也不见其移骐骥倍日而驰草木为之靡县熢末转而日在其前故天之且风草木未动而鸟已翔矣【鸟巢居知风】其且雨也隂曀未集而鱼已噞矣【鱼潜居知雨】以隂阳之气相动也故寒暑燥湿以类相从声响疾徐以音相应也故易曰鸣鹤在隂其子和之【中孚微阳应卦故鹤鸣子和】高宗谅闇三年不言四海之内寂然无声一言声然大动天下【所谓言行动天地】昰以天心呿唫者也【复见天心】故一动其本而百枝皆应【本谓初甲子卦气所起】若春雨之灌万物也浑然而流沛然而施无地而不澍无物而不生故圣人懐天心声然能动化天下者也【参同契曰故易统天心复卦建始蒙圣人象之故懐天心声然能动也】故精神感于内形气动于天则景星见黄龙下祥凤至醴泉出嘉谷生河不满溢海不溶波故诗云懐柔百神及河峤岳【乾元用九而天下治既济之效也】
　　既济
　　庄子田子方曰孔子曰至隂肃肃至阳赫赫肃肃出乎天赫赫发乎地【郭注言其交也】两者交通成和而物生焉或为之纪而莫见其形
　　至隂坤也至阳干也肃肃出乎天坤之干也赫赫发乎地干通坤也至隂至阳乾坤合于一元也【元】两者交通亨也【亨】成和而物生利也【利】六爻得正贞也【贞】元亨利贞既济定也或为之纪而莫见其形易也故曰易无体
　　刚柔
　　易道刚胜而柔危故尚刚道家则不然乃曰刚强者死之徒此儒与道之别也夫子曰吾未见刚者子路问强圣门皆尚刚也
　　天道尚刚
　　后汉丁鸿传鸿因日食上封事曰臣闻天不可以不刚【见董子繁露】不刚则三光不明王不可以不强不强则宰牧从横注云三光日月星也天道尚刚易曰干徤也天道终日干干是其刚也
　　君道尚刚不尚柔【缺】
　　七八九六
　　蓍为阳故云七卦为隂故云八爻为变故称九六天地之数止七八九六
　　天地之数五十有五而天五为虚者土生数五成数五二五为十故有地十则五为虚也虚者为用故一二三四得五为六七八九而水火木金具土居其中故易止有七八九六而天地之数已僃矣
　　七八九六合之为三十而天地之数毕矣
　　水火木金得土而成故一二三四得五为六七八九九六义【七八附】
　　古文易上下本无初九初六及用九用六之文故左传昭二十九年蔡墨述周易于干初九则曰干之姤于用九则曰其坤【刘规过曰蔡墨此意取易文耳非揲蓍求卦此本当言初九九二但以爻变成卦即以彼卦名爻其意不取于之适所言其同人其大有犹引诗言其二章其三章】説者谓初九初六皆汉人所加然夫子十翼于坤传曰六二之动大有传曰大有初九文言曰乾元用九坤传曰用六永贞则初九初六用九用六之名夫子时已有之当不始于汉也其九六之义系辞天地之数五十有五有天九地六【九家易谓九天数六地数】干之防二百一十有六坤之防百四十有四皆以四九四六积算则为干九坤六又二十律本于易十一月黄钟干初九也黄钟为天统律长九寸六分林钟坤初六也林钟为地统律长六寸亦干九坤六此九六之义也其七为少阳八为少隂九为老阳六为老隂之义见于孔頴达之易乾卦正义及贾公彦之周礼太卜疏崔憬之周易新义孔贾崔之説本之陈谘议叅军张机易乾卦正义所称张氏即机也机之説又本之郑康成之易注郑易已亡散见于五经正义及周礼仪礼公羊诸疏与王厚斋之集注【集郑氏易为一卷附玉海后】郑注易有四象云布六于北方以象水布八于东方以象木布九于西方以象金布七于南方以象火又注精气为物游魂为变云精气谓七八游魂谓九六七八木火之数九六金水之数木火用事而物生故曰精气为物金水用事而物变故曰游魂为变言木火之神生物东南金水之鬼终物西北【此上郑注】若然生物故谓之少终物故谓之老是老少之义也合郑张孔贾崔之説考之七八九六实天地之全数耳系辞曰天一地二天三地四天五地六天七地八天九地十子曰夫易何为者也【据古易次第】虞仲翔注云问易何为取天地之数也下传云昰故蓍之德圆而神卦之德方以知六爻之义易以贡蓍圆而神七也【七七四十九】卦方以知八也【八八六十四周礼太卜曰其经卦皆八其别六十有四】六爻易以贡九六也【系辞曰爻者言乎变者也又曰爻也者效天下之动者也又曰道有变动故曰爻故易三百八十四爻皆称九六】昰天地之数易之所取止有七八九六以为蓍卦之徳六爻之义至其用以筮而遇卦之不变者则不曰七而曰八葢蓍圆而神神以知来卦方以知知以藏徃知来为卦之未成者藏往为卦之已成者故不曰七而曰八左传襄九年穆姜始往东宫而筮之遇艮之八晋语重耳归国董因筮之得泰之八八者卦之数故春秋内外两传从无遇某卦之七者以七者筮之数卦之未成者也【据揲蓍之时七八九六皆卦之未成者既成之后则七八为彖九六为变及举卦名则止称八不称七此古法也】必知七八九六为天地之全数者天地之数一曰水二曰火三曰木四曰金五曰土一二三四得五为六七八九水火木金行于四时五五为土【见太二五为十昰谓地十】居中央王四方故天地之数止有七八九六七八十五九六亦十五二者合为一月之数七八为春夏九六为秋冬四者合为一嵗之周天六地五日有六甲辰有五子五六三十而天地之数毕【三统歴日十一而天地之道毕言终而复始十一即五六也汉志五六天地之中合亦谓天六地五杨杰赋谓天五地六非汉法也】故知七八九六为天地之全数而易之所用也
　　两象易【大壮】【无妄】
　　系上曰上古穴居而野处后世圣人易之以宫室上栋下宇以待风雨葢取诸大壮虞注云无妄两象易也无妄干在上故称上古艮为穴居干为野巽为处无妄干人在路故穴居野处震为后世为圣人后世圣人谓黄帝也艮为宫室变成大壮干人八宫故易以宫室艮为待巽为风兑为雨干为高巽为长木反在上为栋震阳动起故上栋下宇谓屋邉也兑泽动下为下宇无妄之大壮巽风不见兑雨隔震与干体絶故上栋下宇以待风雨盖取诸大壮也
　　【大过】【中孚】
　　又曰古之葬者厚衣之以薪藏之中野不封不树丧期无数后世圣人易之以棺椁盖取诸大过虞注云中孚上下两象易也本无乾象故不言上古大过干在中故但言古者巽为薪艮为厚干为衣为野乾象在中故厚衣之以薪藏之中野穿土称封封古窆字也聚土为树中孚旡坤坎象故不封不树坤为丧期谓从斩衰至缌麻日月之期数无离坎日月坤象故丧期无数巽为木为入处兑为口干为人木而有口干人入处棺敛之象中孚艮为山邱巽木在里棺藏山陵椁之象也故取诸大过
　　【夬】【履】
　　又曰上古结绳而治后世圣人易之以书契百官以治万民以察葢取诸夬虞注云履上下象易也乾象在上故复言上古巽为绳离为罔罟干为治故结绳以治后世圣人谓黄帝尧舜也夬旁通剥剥坤为书兑为契故易之以书契干为百剥艮为官坤为众臣为万民为迷暗干为治夬反剥以干照坤故百官以治万民以察故取诸夬大壮大过夬此三葢取直两象上下相易故俱言易之大壮本无妄夬本履卦乾象俱在上故言上古中孚本无乾象大过干不在上故但言古者大过亦言后世圣人易之明上古时也
　　【萃】【临】
　　大畜利贞虞注云与萃旁通此萃五之复二成临临者大也至上有颐养之象故名大畜
　　案萃者临两象易也故萃五之复二成临虞注襍卦大畜时也大畜五之复二成临时舍坤二故时也【两象易故不言四之初】
　　【豫】【复】
　　小畜亨虞注云与豫旁通豫四之坤初为复复小阳潜所畜者小故曰小畜○初九复自道何其咎吉虞注云谓从豫四之初成复卦故复自道出入无疾朋来无咎何其咎吉干称道也
　　案豫者复两象易也故豫四之坤初为复小畜与豫旁通而兼及两象易者汉法也其本诸系下无妄中孚履与大畜仿此
　　反卦【有卦之反有爻之反卦之反反卦也爻之反旁通也○王氏畧例曰卦有反对】
　　襍卦曰否泰反其类也虞注云否反成泰泰反成否故反其类终日干干反复之道【否反泰泰反否】
　　复彖传曰复亨刚反动而以顺行虞注云刚从艮入坤从反震故曰反动【艮反震】
　　观卦曰观盥而不荐虞注云观反临也【观反临】
　　观六二曰闚观利女贞虞注云临兑为女兑女反成巽【兑反巽】
　　明夷虞注云夷伤也临二之三而反晋也
　　渐女归吉虞注云女谓四归嫁也坤三之四承五进得位往有功反成归妹兑女归吉
　　系上曰鼓之舞之以尽神荀注云鼓者动也舞者行也谓三百八十四爻动行相反其卦【反卦之明文】所以尽易之蕴【六十四反卦】
　　案古无反卦之説唯虞注观复明夷渐五条乃真反卦也其襍卦一条及虞注同人荀注系辞二条仍可通之于旁通耳【乾坤否泰旁通而兼及卦者也○同人九五曰同人先号叽而后笑大师克相遇虞注云同人反师此旁通而云反者亦乾坤否泰之例也】
　　朱震周易丛説曰荀爽解中孚曰两巽对合外实中虚则古人取象有用反卦为象者于此可见
　　系下曰重门击以待虣客葢取诸豫九家易曰下有艮象从外示之【示与视同】震复为艮两艮对合重门之象也又曰君子安其身而后动虞注云谓反损成益
　　虞注序卦云否反成泰咸反成恒
　　序卦正义曰今騐六十四卦二二相耦非覆即变覆者表里视之遂成两卦屯蒙需讼师比之类昰也变者反覆唯成一卦则变以对之乾坤坎离大过颐中孚小过之类昰也【此条昰宋人反对之説非汉人反卦之谓】
　　反复不衰卦
　　乾象传曰终日干干反复道也述云反复合于乾道颐卦曰颐贞吉虞注云晋四之初反复不衰与乾坤坎离大过小过中孚同义故不从临观四隂二阳之例系上曰古之聪明睿知神武而不杀【杀读为衰】者夫虞注云谓大人也庖牺在干五动而之坤与天地合聪明在坎为聪在离为明神武谓干睿知谓坤乾坤坎离反复不衰故而不衰者夫
　　朱子语类曰三十六宫都是春易中二十八卦翻覆成五十六卦惟有乾坤坎离大过颐小过中孚八卦反覆只昰本卦以二十八卦凑此八卦故言三十六也
　　半象
　　虞注需卦曰大壮四之五九二需于沙小有言虞注云大壮震为言四之五震象半见故小有言
　　又注需大象曰二失信变体噬嗑为食故以饮食【二变初为半震】
　　又注讼六三曰干为旧徳食为初四二已变之正三动得位体噬嗑食四变食干故食旧徳
　　注豫卦辞曰三至上体师象故行师
　　注讼初六云初四易位成震言三食旧徳震象半见注小畜卦辞云需上变为巽上变为阳坎象半见故宻云不雨
　　注晋上九曰动体师象
　　注益六二曰三干【当作变】折坤牛体噬嗑食故王用亨于帝【亦谓震半象】
　　説文谷字下云泉出通川为谷从水半见出于口又片字下云判木也从半木俎字下云从半肉在且上
　　大畜九三曰二已变三体坎二至五体师象【谓坤半象】爻变受成法
　　家人上九曰有孚威如终吉虞注云谓三已变与上易位成坎坎为孚故有孚干为威如自上之坤故威如易则得位故终吉也象曰威如之吉反身之谓也虞注云谓三动【三得正而动与上易位此受成法也】坤为身上之三成既济定故反身之谓此家道正正家而天下定矣
　　渐初六曰鸿渐于干小子厉有言无咎虞注云艮为小子初失位故厉变得正三动受上成震震为言故小子厉有言无咎也
　　上九鸿渐于陆虞注云陆谓三也三坎为平变而成坤故称陆也
　　又曰其羽可用为仪吉虞注云谓三变受成既济与家人彖同义上之三得正离为鸟故其羽可用为仪吉三动失位坤为乱干四止坤象曰不可乱彖曰进以正邦为此又发也三已得位又变受上权也孔子曰可与适道未可与权宜无性焉
　　渐彖传曰进以正可以正邦也其位刚得中也虞注云谓初已变为家人四进已正而上不正三动成坤为邦上来反三故进以正可以正邦其位刚得中与家人道正同义三在外体之中故称得中干文言曰中不在人谓三也此可谓上变既济定者也
　　诸卦旁通
　　干文言曰六爻发挥旁通情也陆绩注云干六爻发挥变动旁通于坤坤来入干以成六十四卦故曰旁通情也【旁通如干与坤之与鼎蒙与革之类】
　　旁通卦变
　　小畜亨虞注云与豫旁通豫四之坤初为复复小阳潜所畜者小故曰小畜○初九复自道何其咎吉虞注云谓从豫四之初成复卦故复自道出入无疾朋来无咎何其咎吉干称道也○九二牵复吉象曰牵复在中亦不自失也虞注云变应五故不自失○九三车説輹虞注云豫坤为车为輹至三成乾坤象不见故车説輹○六四有孚血去惕出无咎虞注云豫坎为血为惕惕忧也震为出变成小畜坎象不见故血去惕出得位承五故无咎也
　　履虎尾不咥人亨虞注云与谦旁通以坤履干以柔履刚谦坤为虎艮为尾干为人干兑乗谦震足蹈艮故履虎尾兑悦而应虎口与上絶故不咥人○彖传曰刚中正履帝位而不疚光明也虞注云刚中正谓五谦震为帝五帝位坎为疾病【谦坎】干为大明五履帝位坎象不见故履帝位而不疚光明也○象曰上天下泽履君子以辩上下定民志虞注云干天为上兑泽为下谦坤为民坎为志谦时坤在干上变而为履故辩上下定民志也大有元亨虞注云与比旁通○彖传曰其徳刚建而文明应乎天而时行是以元亨虞注云大有通比初动成震为春至二兑为秋至三离为夏坎为冬故曰时行以干亨坤昰以元亨○初九无交害匪咎艰则无咎虞注云初动震为交比坤为害艰难谓阳动比初成屯屯难也变得位艰则无咎○九二大车以载有攸徃无咎虞注云比坤为大车干来积上故大车以载【比变成大有故干来积上】
　　旁通相应
　　暌彖传曰説而丽乎明柔进而上行得中而应乎刚虞注云刚谓应干五伏阳非应二也与鼎五同义
　　鼎元吉亨虞注云柔进上行得中应干五刚故元吉亨也
　　又彖传曰柔进而上行得中而应乎刚昰以元亨虞注云柔谓五得上中应干五刚巽为进震为行非谓应二刚与暌五同义也
　　震巽特变
　　説卦曰震为雷其究为健为蕃鲜虞注云震巽相薄变而至三则下象究与四成干【变至三则成巽故下象究二至四体干故与四成干】故其究为健为蕃鲜【鲜白也巽为白虞注巽九五云蕃鲜白谓巽也】巽究为躁卦躁卦则震震雷巽风无形故卦特变耳
　　又曰巽为木为风其究为躁卦虞注云变至五成噬嗑为市动上成震故其究为躁卦明震内体为专外体为躁
　　下经恒六五云恒其徳妇人吉夫子凶虞注云动正成干故恒其徳妇人谓初巽为妇终变成益震四复初妇得归阳从一而终故贞妇人吉也震干之子而为巽夫故曰夫子终变成益震四从巽死于坤中故夫子凶也【恒与益旁通诸卦旁通则从旁通卦变恒内震外巽之卦故终变成益】
　　恒卦彖传云利有攸往终则有始也虞注云初利往之四终变成益终则有始故利有攸往也
　　又云日月得天而能久照虞注云动初成干为天至二离为日至三坎为月故日月得天而能久照也
　　又云四时变化而能久成虞注云春夏为变秋冬为化变至二离夏至三兑秋至四震春至五坎冬至故四时变化而能久成
　　上经小畜彖云小畜亨虞注云与豫旁通豫四之坤初为复复小阳潜所畜者小故曰小畜
　　又初九复自道虞注云谓从豫四之初成复卦故复自道又九三舆説輹虞注云豫坤为车为輹至三成乾坤象不见故舆説輹
　　豫彖传曰天地以顺动故日月不过而四时不忒虞注云豫变小畜坤为地动初至三成干故天地以顺动过谓失度忒差迭也谓变初至需离为日坎为月皆得其正故日月不过动初时震为春至四兑为秋至五坎为冬离为夏四时为正故四时不忒通变之谓事盖此之类
　　案小畜内象巽豫内象震震巽特变小畜从旁通之例豫终变成小畜犹恒终变成益也
　　蛊彖云先甲三日后甲三日虞注云谓初变成干【大畜】干为甲至三成离【贲】离为日谓干三爻在前故先甲三日贲时也变三至四体离【噬嗑】至五成干【无妄】干三爻在后故后甲三日无妄时也【蛊体巽五震】
　　下经巽九五云无初有终先庚三日吉后庚三日虞注云震巽相薄雷风无形当变之震矣巽究为躁卦故无初有终震庚也谓变初至二成离【家人】至三成震【益】震主庚离为日震三爻在前故先庚三日谓益时也动四至五成离【噬嗑】终上成震震爻在后故后庚三日也巽初失正终变成震得位故吉震究为蕃鲜白谓巽也巽究为躁卦躁卦谓震也与蛊先甲三日后甲三日同义
　　君子为阳大义
　　泰小往大来传曰君子道长小人道消否大往小来传曰小人道长君子道消则阳为君子隂为小人明矣故坤卦辞君子有攸往君子谓干阳
　　説卦方位即明堂方位【缺】
　　诸例
　　自内曰往自外曰来　内卦为主外卦为賔为客阳谓君子隂为小人　初为隐【干初九龙徳而隐又曰隐而未见】为潜【干初九潜龙】为微【系下曰几者动之微虞注云阳见初成震故动之防　易干凿度曰天道三微而成著谓一爻】为几【虞注系辞曰几谓初】为啧【系辞探啧索隐虞注云啧谓初】为始为深为足为趾为履为拇　二为大夫【干凿度】为家【虞注】为中和　四为三公【干凿度】为心为疑　五为中和【太】为天子为大君为大人　上为宗庙【干凿度】为首为角为终
　　六不居五【皆指干五】
　　下为先上为后　下为内上为外
　　阳为存隂为亡　阳为吉隂为凶
　　阳为吉为庆为喜为生为徳为始为存
　　隂为凶为恶为杀为刑为终为亡
　　初九九五为圣人初六六四上六为小人
　　九三为君子　九二为庸人　九四为恶人为庸人上九为庸人
　　六二六四为君子
　　阳失位为庸人隂失位为小人
　　隂阳失正为邪
　　二五为中和
　　性命之理【缺】
　　君子　小人
　　干凿度曰一圣【复初九】二庸【临九二】三君子【泰九三】四庸【大壮九四】五圣【夬九五】六庸【干上九】七小人【姤初六】八君子【遯六二】九小人【否六三】十君子【观六四】十一小人【剥六五】十二君子【坤上六】十三圣人【初九】十四庸人【九二】十五君子【九三】十六庸人【九四】十七圣人【九五】十八庸人【上九】十九小人【初六】二十君子【六二】二十一小人【六三】二十二君子【六四】二十三小人【六五】二十四君子【上六】二十五圣人【初九】二十六庸人【九二】二十七君子【九二】二十八庸人【九四】二十九圣人【九五】三十庸人【上九】三十一小人【初六】三十二君子【六二】三十三小人【六三】三十四君子【六四】三十五小人【六五】三十六君子【上六】三十七圣人【初九】三十八庸人【九二】三十九君子【九三】四十小人【当作庸人谓九四】四十一圣人【九五】四十二庸人【上九】孔子曰极至徳之世不过此干三十二世消坤三十六世消郑注云三十二君之率阳得正为圣人失正为庸人隂失正为小人得正为君子
　　隂得正为君子失正为小人九三亦为君子
　　泰彖传曰内君子而外小人君子道长小人道消也阳为君子隂为小人○又一説隂小人变之正则为君子解六五君子维有解昰也又蒙六五失正为童蒙变之正为圣人蒙彖传蒙以养正圣功昰也离四为恶人
　　离九四曰□如其来如焚如死如弃如
　　大有初九无交害虞注云害谓四四离火为恶人旅九四旅于处虞注云巽为处四焚弃恶人失位逺应故旅于处言无所从也
　　系下云子曰徳薄而位尊虞注云鼎四也则离九四凶恶小人故徳薄
　　大有九四匪其尫虞注云其位尫足尫体行不正四失位折震足故尫○象曰匪其尫无咎明辩折也虞注云折之离故明辩折也四在干则尫在坤为鼠【晋】在震噬胏得金天在巽折鼎足在坎为鬼方在离焚死在艮旅于处言无所容在兑暌孤孚厉三百八十四爻独无所容也
　　五行相次
　　干用九见羣龙彖传曰时乗六龙以御天此帝王五行相次之道也干六龙故明堂有六天一为道本初九勿用天之主气乃上帝也故月令止有五帝【天为兼五色天之主气即太极也】
　　土数五
　　一二三四得五为六七八九故爻止用七八九六而一二三四在其中五得五为十故天地之数五十有五太衍之数五十而五在其中天地之数五不用故九畴五行不言用大衍之数一不用故着数四十九干为仁
　　虞仲翔注易云干为仁史记五帝本纪云其仁如天管子曰天仁地义
　　初为元士
　　易爻初为元士干六龙皆御而初为元士者案士冠礼记曰天子之元子犹士也天下无生而贵者也郑注云元子世子也无生而贵皆由下升又郑郊特牲注云明人有贤行着徳乃得贵也愚谓二义相兼乃成易气从下生其得位者从下而升如二升五亦有贤行着徳故得升五也
　　震为车
　　屯二乗马班如乗震马晋语震为车妇乗墨车也艮为言
　　艮六五艮其辅言有序杜注左传曰艮为言○春秋传曰艮山也于人为言説卦曰成言乎艮系辞曰吉人之辞寡谓艮也
　　中和之本　赞化育之本
　　参天两地而倚数又曰兼三才而两之虞仲翔注云谓分天象为三才以地两之立为六画之数故倚数参天两地有坎离之象此中和之本也　説卦云幽赞于神明而生蓍此赞化育之本
　　干五为圣人
　　虞氏谓文王书经系庖牺于九五故庖牺在干五震初为圣人【缺】
　　干九三君子【缺】
　　坤六三匪人【缺】
　　易例
　　坤文言述坤六三之义云妇道也妻道也臣道也盖坤于干有妇道有妻道有臣道独不云有子道子道属之六子也圣人易例之分明如昰公羊传曰臣子一例乃春秋之例非易例也此治易者所当知耳




　　易例卷下
